{"data":[{"book":"2 Corintios","chapter":"13","verse":"1","text":"Naꞌtaj chiꞌwe chi are urox mul waꞌ kixinsolij. Ronojel jastaq ri xkꞌulmatajik rajawaxik kachomax na rij kukꞌ kebꞌ o oxibꞌ winaq ri qas xiꞌlowik."},{"book":"2 Corintios","chapter":"13","verse":"2","text":"Xinbꞌij we riꞌ chiꞌwe are xinopan chukabꞌ mul iwukꞌ, chanim kꞌut kintzalij chi ubꞌixik chiꞌwe pune man in kꞌo iwukꞌ. Kintzalij chi unaꞌtaxik chiꞌwe, are kintzalij chi iwukꞌ man kinkuy ta umak xapachin jun ri makuninaq."},{"book":"2 Corintios","chapter":"13","verse":"3","text":"Rumal cher tajin kita chwe chi we kachꞌaw ri Cristo chi nuchiꞌ in. Ri Cristo man xaq ta kabꞌaqꞌoꞌt chiꞌxoꞌl ix, xane kukꞌut ri ukwinem piꞌwiꞌ."},{"book":"2 Corintios","chapter":"13","verse":"4","text":"Ri Cristo, pune maj chi uchuqꞌabꞌ are xekebꞌax cho ri jun ripbꞌal, chanim kꞌut kꞌaslik pa ri ukwinem ri Dios. Je xuqujeꞌ uj maj qachuqꞌabꞌ uj kꞌo pa Areꞌ, kujkꞌasiꞌ kꞌu na rukꞌ ri ukwinem ri Dios pa Cristo rech kujkꞌojiꞌ iwukꞌ."},{"book":"2 Corintios","chapter":"13","verse":"5","text":"Qas chichomaj rij ri tajin kixnoꞌjinik. ¿La qas ix kꞌo pa ri ikojobꞌal? ¿La man kiwilo chi ri Cristo Jesús kꞌo pa iwanimaꞌ? O wine man kichomaj taj, wine ixtzaqmajinaq chik."},{"book":"2 Corintios","chapter":"13","verse":"6","text":"Kinwayeꞌj chi kichꞌobꞌ rij chi uj man ujtzaqmajinaq taj."},{"book":"2 Corintios","chapter":"13","verse":"7","text":"Kaqabꞌan chꞌawem cho ri Dios piꞌwiꞌ rech maj jun itzel jastaq kibꞌano. Xane are chibꞌana ri utzilal, pune ujtzaqmajinaq kakaꞌyik."},{"book":"2 Corintios","chapter":"13","verse":"8","text":"Rumal cher man kujkwin taj kaqabꞌan qakꞌulel che ri qas tzij, xane are kaqabꞌan ri utzilal pa ri qas tzij."},{"book":"2 Corintios","chapter":"13","verse":"9","text":"Qas tzij wi, kujkiꞌkotik che ri ix kꞌo ichuqꞌabꞌ pune man kꞌo ta qe uj; xuqujeꞌ kaqabꞌan chꞌawem cho ri Dios rech kubꞌan chiꞌwe chi kixux tzꞌaqat."},{"book":"2 Corintios","chapter":"13","verse":"10","text":"Rumal riꞌ kintzꞌibꞌaj we riꞌ chiꞌwe rumal cher man in kꞌo ta iwukꞌ, rech we xinopan iwukꞌ man pa kowil taj kixinchꞌabꞌej, rumal cher jewaꞌ ubꞌanom ri Ajawxel chwe rech kintobꞌanik rech kixkꞌiyik man xa ta kasach iwach."},{"book":"2 Corintios","chapter":"13","verse":"11","text":"Kꞌisbꞌal rech wachalal, chixkiꞌkotoq, chisukꞌumaj ri inoꞌjibꞌal, chikꞌamawaꞌj ri nuyojonik, xa jun chibꞌana, chixkꞌoloq pa jaꞌmaril rech jeriꞌ ri Dios rech loqꞌanik xuqujeꞌ rech jaꞌmaril kakꞌojiꞌ iwukꞌ."},{"book":"2 Corintios","chapter":"13","verse":"12","text":"Chiya rutzil iwach rukꞌ jun tyoxalaj tzꞌumanik.13:12 Naqꞌatal chike ri winaq che ri qꞌij junabꞌ riꞌ kakitzꞌumaj kibꞌ chikipalaj, rech jeriꞌ kakikꞌut ri kiloqꞌanik chibꞌil taq kibꞌ."},{"book":"2 Corintios","chapter":"13","verse":"13","text":"Konojel ri tyoxalaj taq winaq ri e kꞌo waral kakitaq rutzil iwach."},{"book":"2 Corintios","chapter":"13","verse":"14","text":"Are ri utoqꞌobꞌ ri Ajawxel Jesucristo, ri uloqꞌanik ri Dios xuqujeꞌ ri uriqoj ibꞌ ri Tyoxalaj Uxlabꞌixel kekanaj iwukꞌ."}]}