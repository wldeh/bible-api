{"data":[{"book":"Tɔ Sɛʋɛi Velesiɛi","chapter":"24","verse":"1","text":"Ni tanisu zunui ta a anzanui ta zeina, ti yɛ liizu la, wɔinzeɠe ma, tɔɔzei é fai ta ɠa naa ʋa, nii é la nɛɛni bɛ, toɠa vulu zaa zɛʋɛi ɓɛtɛ, é fe zea, é pilɛ, é ɠula ná-pɛlɛi wu,"},{"book":"Tɔ Sɛʋɛi Velesiɛi","chapter":"24","verse":"2","text":"naa a zeɠena pɔ bɛ, é li, é zei ʋolu zunu ɠili bɛ,"},{"book":"Tɔ Sɛʋɛi Velesiɛi","chapter":"24","verse":"3","text":"ni wɔin a zeɠena naama zunui ma, é vulu zaa zɛʋɛi ɓɛtɛ, é fe zea, é kula ná-pɛlɛi wu, ɓaa zunu ɠaaɓelagi ná, nii é ɠɛa seini, naa za,"},{"book":"Tɔ Sɛʋɛi Velesiɛi","chapter":"24","verse":"4","text":"zunu mɔungi é pilɛni, naa la mɔ zooga é ʋa sei ga anza, kɔzɔa ʋoluma, mazɔlɔɔ naa ɠa ga fai kɔzɔai Ɠɔoɠɔ GALAGI ɠaazu. À mina zooi zulaave ga kotoi, nii Ɠɔoɠɔ GALAGI wa-ƓALAGI feezu wo ʋɛ ga wɔnɔ."},{"book":"Tɔ Sɛʋɛi Velesiɛi","chapter":"24","verse":"5","text":"Siɛgi zu zunui anzai zeizu la ga niinɛ, suvaa ɠa yɛ ga kɔɔɠɔ vai, daaloba woti vaa la laa unma, toɠa yɛ ná-pɛlɛyeɠei yeema, eyɛsu kona gila, anzai é fuluai, é naa ɠoozunɛ vai ɠɛ."},{"book":"Tɔ Sɛʋɛi Velesiɛi","chapter":"24","verse":"6","text":"À mina wo-zeiɲɔɠɔi ná-molo ziɠa ɠodai ta etei ti felegɔ zeɠe ʋɔɔma ga kpɔunma. À mina vɔlɔ ɠite etei ɠula zea, mazɔlɔɔ wa naa ɠɛɛna, kɛɛʋɛ eɠɛ wa zɛnvui ɠula zea."},{"book":"Tɔ Sɛʋɛi Velesiɛi","chapter":"24","verse":"7","text":"Ni wa zunui ta ɠaana, é nu vului ta unmaai wo-ɠɛɛlointi Izilayɛle nuiti saama, é dɔ duɔlai zu, ɓaa é pɔdi, kɛni unma nui naa za. Wa faa ɲɔi lɔɔɠula ɠana ɓɔɠɔ zaama."},{"book":"Tɔ Sɛʋɛi Velesiɛi","chapter":"24","verse":"8","text":"À dama ga gee zeeɓɛi, wo naa kpein so, wo ziɛ la, nii Levi nuiti ti ga zalaɠa ɠula nuiti ti wo ɠalasu da. Wa devei naati so, wo ziɛ ga tiye, nii gè feeni ti ya."},{"book":"Tɔ Sɛʋɛi Velesiɛi","chapter":"24","verse":"9","text":"À ɠizɛ naa zu, nii Ɠɔoɠɔ GALAGI wa-ƓALAGI kɛɛni ga Miliyame, wo ɠɛai ma siɛi wosu, wo ɠulaai ma Ezipete yooi ʋa."},{"book":"Tɔ Sɛʋɛi Velesiɛi","chapter":"24","verse":"10","text":"Wa kuyei ʋɛɛna wo-zeiɲɔɠɔi ma, à mina lɛ ná-pɛlɛi wu, wo ʋa ma ɓɔunma ani zeɠe,"},{"book":"Tɔ Sɛʋɛi Velesiɛi","chapter":"24","verse":"11","text":"wa kuye zo nui maaɓɔun eteaʋɛ, é ʋa ga ná-kpɔunma anii wo ʋɔ eteaʋɛ."},{"book":"Tɔ Sɛʋɛi Velesiɛi","chapter":"24","verse":"12","text":"Ni bala nui ʋe, é ná-seɠe wolai veai wo ya ga kpɔunmai, aisa wo ʋa la, kɛni wo ná-kpɔunma anii ɠaaɠale ma, wo fe zea."},{"book":"Tɔ Sɛʋɛi Velesiɛi","chapter":"24","verse":"13","text":"À mina ɓe teʋesu pɔ pa, foloi a ɠɛna daa, naa ɠa a kɛ a ɠɛna laa, é pɛɛ ɓɔɠɔ ma, é tuya loo wo ʋɛ. Ɠɔoɠɔ GALAGI wa-ƓALAGI ɠa naama vai leve wo ʋɛ ga telebodai."},{"book":"Tɔ Sɛʋɛi Velesiɛi","chapter":"24","verse":"14","text":"À mina tooma vaa ɠɛ ga zeaɲaka nui, ɓaa maanɔɠɔ nui, wo ʋa ná-folo wotii ma zalai ɠoloɠolo, é ɠɛni ga Izilayɛle nu, ɓaa seikɔɠɔma nui nii é zeini wo zaama, wa-yooi zu."},{"book":"Tɔ Sɛʋɛi Velesiɛi","chapter":"24","verse":"15","text":"Kɛni wo salai ve zea, folo-o-folo aisa foloi ʋa da, mazɔlɔɔ toɠa ga zeaɲaka nui, kpalaʋɛ ga zalai zɔlɔɔ fai. Ni naa laade, toɠa kpee loo Ɠɔoɠɔ GALAGI woizu wo laalɔɠɔma, ma ɠotoi ɠa la wo unma."},{"book":"Tɔ Sɛʋɛi Velesiɛi","chapter":"24","verse":"16","text":"Nu la doun kɛɛɠɛiti paa ti-lointi ta-ɠoto ɠɛai vaa zu, nu la dointi paa ti zɔlɔɔ nuiti ta-ɠoto ɠɛai vaa zu. Ɛsɛ gilagilagi ɠa za tɔ ɓɔɠɔi ná-kotoi vaa zu, nii é kɛai."},{"book":"Tɔ Sɛʋɛi Velesiɛi","chapter":"24","verse":"17","text":"À mina tukpɔɠaaleʋe ga zeelɔzɔɠɔzu, wo ʋa seikɔɠɔma nui lɔ, ɓaa podoin. À mina poanzai ná-seɠei zo ga kpɔunma."},{"book":"Tɔ Sɛʋɛi Velesiɛi","chapter":"24","verse":"18","text":"À ɠizɛ su ga wo ɠɛni ga duɔiti Ezipete yooi zu, Ɠɔoɠɔ GALAGI wa-ƓALAGI wo unmɔɔni. Naa ɠa é kɛa, gè devei nii veezu ga wo ziɛ la."},{"book":"Tɔ Sɛʋɛi Velesiɛi","chapter":"24","verse":"19","text":"Siɛgi zu wo moloi leʋezu la wa-ɓalagaʋɛ, wa yeemana molo ɠilii ta ma kpalagi zu, à mina ɠale ma, wo ʋa seɠe. À zɛ ná. Toɠa yɛ ná seikɔɠɔma nuiti bɛ, ta podointi, ta poanzaiti, naa ɠa a kɛ Ɠɔoɠɔ GALAGI tuya loo wo ʋɛ, fai kpein su wo kɛɛzu."},{"book":"Tɔ Sɛʋɛi Velesiɛi","chapter":"24","verse":"20","text":"Wa wolive wului ma waai loɠana ga, à mina ziɛ ʋogi zu, niiti ti yɛgai ma ɓekegiti ga, naati ta ɠɛ ga seikɔɠɔma nuiti tɔnɔ, ta podointi, ta poanzaiti."},{"book":"Tɔ Sɛʋɛi Velesiɛi","chapter":"24","verse":"21","text":"Zenɔ ɠana, siɛgi zu wo leezɛinti kulazu la, à mina ɠale ma ʋogi zu, wo ʋa ma ɠɔpɔgi mɔtaiti kula, niiti ti yɛgai ma ɓekegiti ba, naa ɠa ɠɛ ga seikɔɠɔma nuiti tɔnɔ, ta podointi, ta poanzaiti."},{"book":"Tɔ Sɛʋɛi Velesiɛi","chapter":"24","verse":"22","text":"À ɠizɛ su ga wo ɠɛni ga duɔiti Ezipete yooi zu. Naa ɠa é ba, gè devei nii veezu wo ya, ga wo so, wo ziɛ la."}]}