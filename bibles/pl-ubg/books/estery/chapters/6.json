{"data":[{"book":"Estery","chapter":"6","verse":"1","text":"A tej nocy król nie mógł spać, kazał więc przynieść księgę pamiątkową kronik. I odczytano ją przed królem."},{"book":"Estery","chapter":"6","verse":"2","text":"I tam znaleziono zapisek, że to Mardocheusz doniósł na Bigtana i Teresza, dwóch eunuchów króla, stróżów progu, że usiłowali podnieść rękę na króla Aswerusa."},{"book":"Estery","chapter":"6","verse":"3","text":"Wtedy król zapytał: Jaką cześć i jaki zaszczyt przyznano za to Mardocheuszowi? Odpowiedzieli słudzy króla, jego dworzanie: Niczego mu nie przyznano."},{"book":"Estery","chapter":"6","verse":"4","text":"Król zapytał: Kto jest na dziedzińcu? A właśnie Haman przyszedł na zewnętrzny dziedziniec domu królewskiego, aby porozmawiać z królem, by powiesić Mardocheusza na szubienicy, którą dla niego przygotował."},{"book":"Estery","chapter":"6","verse":"5","text":"Słudzy króla odpowiedzieli mu: Oto Haman stoi na dziedzińcu. Król powiedział: Niech wejdzie."},{"book":"Estery","chapter":"6","verse":"6","text":"I Haman wszedł. A król zapytał go: Co uczynić temu mężczyźnie, którego król chce uczcić? A Haman myślał w swoim sercu: Kogo by król chciał uczcić bardziej niż mnie?"},{"book":"Estery","chapter":"6","verse":"7","text":"Odpowiedział Haman królowi: Dla mężczyzny, którego król chce uczcić;"},{"book":"Estery","chapter":"6","verse":"8","text":"Niech przyniosą szatę królewską, w którą się ubiera król,"},{"book":"Estery","chapter":"6","verse":"9","text":"Potem niech przekażą tę szatę i konia do rąk jednego z najznakomitszych książąt, niech ubiorą tego mężczyznę, którego król chce uczcić, niech go prowadzą na koniu po placu miejskim i niech wołają przed nim: Tak postąpi się z mężczyzną, którego król chce uczcić."},{"book":"Estery","chapter":"6","verse":"10","text":"Wtedy król powiedział do Hamana: Spiesz się, weź szatę i konia, tak jak powiedziałeś, i uczyń tak z Żydem Mardocheuszem, który siedzi w bramie królewskiej. Nie pomiń niczego z tego wszystkiego, co powiedziałeś."},{"book":"Estery","chapter":"6","verse":"11","text":"Haman wziął więc szatę i konia, ubrał Mardocheusza i prowadził go na koniu po placu miejskim, wołając przed nim: Tak postąpi się z mężczyzną, którego król chce uczcić."},{"book":"Estery","chapter":"6","verse":"12","text":"Potem wrócił Mardocheusz do bramy królewskiej, Haman zaś pospieszył się do swego domu smutny, z nakrytą głową."},{"book":"Estery","chapter":"6","verse":"13","text":"I Haman opowiedział swojej żonie Zeresz i wszystkim swoim przyjaciołom o wszystkim, co mu się przydarzyło. Jego mędrcy i jego żona Zeresz powiedzieli: Jeśli Mardocheusz, przed którym zacząłeś upadać, pochodzi z narodu żydowskiego, to nie przemożesz go, ale niezawodnie upadniesz przed nim."},{"book":"Estery","chapter":"6","verse":"14","text":"A gdy oni jeszcze z nim rozmawiali, oto przyszli eunuchowie króla, aby spiesznie zaprowadzić Hamana na ucztę, którą przygotowała Estera."}]}