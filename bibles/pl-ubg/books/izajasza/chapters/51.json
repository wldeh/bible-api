{"data":[{"book":"Izajasza","chapter":"51","verse":"1","text":"Słuchajcie mnie, wy, którzy podążacie za sprawiedliwością, którzy szukacie PANA. Spójrzcie na skałę, z której was wyciosano i na głębokość dołu, skąd was wykopano."},{"book":"Izajasza","chapter":"51","verse":"2","text":"Spójrzcie na Abrahama, waszego ojca, i na Sarę, która was porodziła, gdyż jego jednego wezwałem, pobłogosławiłem i rozmnożyłem."},{"book":"Izajasza","chapter":"51","verse":"3","text":"PAN bowiem pocieszy Syjon, pocieszy wszystkie jego ruiny i uczyni jego pustkowia jak Eden, a jego pustynię jak ogród PANA. Znajdzie się w nim radość i wesele, dziękczynienie i głos śpiewania."},{"book":"Izajasza","chapter":"51","verse":"4","text":"Słuchaj mnie, mój ludu, nadstaw ucha, mój narodzie. Ode mnie bowiem wyjdzie prawo, a wystawię mój sąd jako światłość dla narodów."},{"book":"Izajasza","chapter":"51","verse":"5","text":"Bliska jest moja sprawiedliwość, wyszło moje zbawienie, a moje ramiona będą sądzić narody. Wyspy będą mnie oczekiwać i w moim ramieniu będą pokładać nadzieję."},{"book":"Izajasza","chapter":"51","verse":"6","text":"Podnieście ku niebu swoje oczy i spójrzcie na dół, na ziemię: Niebiosa jak dym się rozwieją i ziemia jak szata się zestarzeje, a jej mieszkańcy zginą jak one. Ale moje zbawienie będzie trwać na wieki i moja sprawiedliwość nie ustanie."},{"book":"Izajasza","chapter":"51","verse":"7","text":"Słuchajcie mnie, wy, którzy znacie sprawiedliwość, ludu, w którego sercu jest moje prawo! Nie bójcie się urągania ludzi i nie lękajcie się ich lżenia."},{"book":"Izajasza","chapter":"51","verse":"8","text":"Mól bowiem pożre ich jak szatę, a robak pogryzie ich jak wełnę. Ale moja sprawiedliwość będzie trwać na wieki i moje zbawienie – z pokolenia na pokolenie."},{"book":"Izajasza","chapter":"51","verse":"9","text":"Zbudź się, zbudź się, przyoblecz się w siłę, ramię PANA! Zbudź się jak za dawnych dni i jak za pokoleń minionych! Czyś to nie ty porąbało Egipt i zraniło smoka?"},{"book":"Izajasza","chapter":"51","verse":"10","text":"Czyś to nie ty wysuszyło morze, wody wielkiej głębi, i zamieniło głębiny morskie w drogę, aby przeszli odkupieni?"},{"book":"Izajasza","chapter":"51","verse":"11","text":"Powrócą więc odkupieni przez PANA i przyjdą do Syjonu ze śpiewaniem, a wieczna radość będzie nad ich głową. Dostąpią wesela i radości i ucieknie smutek i wzdychanie."},{"book":"Izajasza","chapter":"51","verse":"12","text":"Ja, to ja jestem waszym pocieszycielem. Kim jesteś, że się boisz człowieka śmiertelnego i syna człowieczego, który jest jak trawa;"},{"book":"Izajasza","chapter":"51","verse":"13","text":"I zapominasz o PANU, swoim Stwórcy, który rozciągnął niebiosa i założył ziemię; że lękasz się nieustannie każdego dnia z powodu wściekłości ciemięzcy, gdy zmierza do tego, aby zniszczyć? Ale gdzie jest ta wściekłość ciemięzcy?"},{"book":"Izajasza","chapter":"51","verse":"14","text":"Jeniec spieszy się, aby zostać uwolniony, bo nie chce umrzeć w dole ani z braku chleba."},{"book":"Izajasza","chapter":"51","verse":"15","text":"Doprawdy ja jestem PANEM, twoim Bogiem, który rozdziela morze tak, że szumią jego fale. PAN zastępów to moje imię."},{"book":"Izajasza","chapter":"51","verse":"16","text":"Ja włożyłem swoje słowa w twoje usta i w cieniu swojej ręki cię zakryłem, aby osadzić niebiosa i założyć ziemię, i powiedzieć Syjonowi: Ty jesteś moim ludem."},{"book":"Izajasza","chapter":"51","verse":"17","text":"Zbudź się, zbudź się, powstań Jerozolimo, która piłaś z ręki PANA kubek jego gniewu; wypiłaś męty z kubka odurzenia i"},{"book":"Izajasza","chapter":"51","verse":"18","text":"Nikt jej nie prowadzi spośród wszystkich synów, których urodziła, i nikt jej za rękę nie trzyma ze wszystkich synów, których wychowała."},{"book":"Izajasza","chapter":"51","verse":"19","text":"Dwie rzeczy cię spotkały, któż się użali nad tobą? Spustoszenie i zniszczenie, głód i miecz; któż cię pocieszy?"},{"book":"Izajasza","chapter":"51","verse":"20","text":"Twoi synowie leżeli omdlali na rogach wszystkich ulic, jak dziki wół w sieci. Są pełni gniewu PANA, upomnienia twego Boga."},{"book":"Izajasza","chapter":"51","verse":"21","text":"Dlatego teraz słuchaj tego, utrapiona i pijana, lecz nie winem:"},{"book":"Izajasza","chapter":"51","verse":"22","text":"Tak mówi twój PAN i twój Bóg, który wstawia się za swoim ludem: Oto zabieram z twojej ręki kubek odurzenia, męty kubka swojej wściekłości. Nie będziesz już pić z niego;"},{"book":"Izajasza","chapter":"51","verse":"23","text":"Ale podam go w rękę tych, którzy cię trapią, którzy mówili twojej duszy: Nachyl się, abyśmy przeszli przez ciebie. A ty uczyniłaś swoje plecy jakby ziemią i jakby ulicą dla przechodzących."}]}