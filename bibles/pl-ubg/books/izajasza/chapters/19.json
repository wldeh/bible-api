{"data":[{"book":"Izajasza","chapter":"19","verse":"1","text":"Brzemię Egiptu. Oto PAN jedzie na lekkim obłoku i przybędzie do Egiptu. Zadrżą przed nim bożki Egiptu, a serce Egiptu stopnieje w jego wnętrzu."},{"book":"Izajasza","chapter":"19","verse":"2","text":"Podburzę Egipcjan przeciw Egipcjanom, tak że każdy będzie walczyć przeciwko swemu bratu i każdy przeciwko swemu bliźniemu, miasto przeciwko miastu, królestwo przeciwko królestwu."},{"book":"Izajasza","chapter":"19","verse":"3","text":"I osłabnie duch Egiptu, a jego zamiar obrócę wniwecz. I będą się radzić bożków i zaklinaczy, czarowników i wróżbitów."},{"book":"Izajasza","chapter":"19","verse":"4","text":"I wydam Egipcjan w ręce okrutnego pana, a srogi król będzie panować nad nimi, mówi Pan, PAN zastępów."},{"book":"Izajasza","chapter":"19","verse":"5","text":"I zginą wody z morza, a rzeka opadnie i wyschnie."},{"book":"Izajasza","chapter":"19","verse":"6","text":"Ustaną rzeki, opadną i powysychają potoki ujęte groblami, a trzcina i sitowie powiędną."},{"book":"Izajasza","chapter":"19","verse":"7","text":"Trawa przy brzegach potoków i przy ich ujściu oraz wszelki zasiew przy potokach wyschną i wyginą, i już ich nie będzie."},{"book":"Izajasza","chapter":"19","verse":"8","text":"Rybacy będą się smucić, będą lamentować wszyscy, którzy w rzece zarzucają wędkę, i ci, którzy rozciągają sieci na wodzie, będą rozpaczać."},{"book":"Izajasza","chapter":"19","verse":"9","text":"Zawiedzeni będą też ci, którzy uprawiają wyborny len, i ci, którzy tkają sieci."},{"book":"Izajasza","chapter":"19","verse":"10","text":"Będą przygnębieni swoim losem wszyscy, którzy robią stawy do hodowli ryb."},{"book":"Izajasza","chapter":"19","verse":"11","text":"Doprawdy, książęta Soanu są głupcami, zgłupiała rada mądrych doradców faraona. Jak możecie mówić do faraona: Jestem synem mędrców, synem starożytnych królów?"},{"book":"Izajasza","chapter":"19","verse":"12","text":"Gdzie teraz są twoi mędrcy? Niech ci teraz oznajmią, jeśli wiedzą, co PAN zastępów postanowił wobec Egiptu."},{"book":"Izajasza","chapter":"19","verse":"13","text":"Zgłupieli książęta Soanu, zwiedzeni są książęta Nof; zwiedli Egipt naczelnicy jego rodów."},{"book":"Izajasza","chapter":"19","verse":"14","text":"PAN umieścił pośród nich wypaczonego ducha, a oni sprawili, że Egipt zbłądził w każdej swojej sprawie, tak jak błądzi wymiotujący pijak."},{"book":"Izajasza","chapter":"19","verse":"15","text":"I nie będzie żadnego dzieła w Egipcie, którego będą mogły dokonać głowa lub ogon, gałąź lub sitowie."},{"book":"Izajasza","chapter":"19","verse":"16","text":"W tym dniu Egipt będzie podobny do kobiet, bo będzie się lękać i drżeć przed ręką PANA zastępów, którą podniesie przeciwko niemu."},{"book":"Izajasza","chapter":"19","verse":"17","text":"Ziemia Judy stanie się postrachem dla Egiptu. Każdy, kto o niej wspomni, będzie się lękał z powodu zamiaru, który powziął przeciwko niemu PAN zastępów."},{"book":"Izajasza","chapter":"19","verse":"18","text":"W tym dniu w ziemi Egiptu będzie pięć miast mówiących językiem Kanaanu i przysięgających na PANA zastępów, a jedno z nich będzie nazwane Miastem Spustoszenia."},{"book":"Izajasza","chapter":"19","verse":"19","text":"W tym dniu będzie ołtarz dla PANA pośród ziemi Egiptu i słup dla PANA przy jego granicy."},{"book":"Izajasza","chapter":"19","verse":"20","text":"I będzie to znakiem i świadectwem dla PANA zastępów w ziemi Egiptu. A gdy zawołają do PANA z powodu ciemięzców, pośle im zbawiciela i księcia, który ich wybawi."},{"book":"Izajasza","chapter":"19","verse":"21","text":"I PAN będzie znany w Egipcie, gdyż Egipcjanie tego dnia poznają PANA i będą składać mu ofiary i dary, będą składać PANU śluby i wypełnią je."},{"book":"Izajasza","chapter":"19","verse":"22","text":"A PAN uderzy Egipt, uderzy go i uzdrowi. Oni nawrócą się do PANA, a on da się im ubłagać i uzdrowi ich."},{"book":"Izajasza","chapter":"19","verse":"23","text":"W tym dniu będzie droga z Egiptu do Asyrii i Asyryjczyk będzie chodzić do Egiptu, a Egipcjanin do Asyrii, i Egipcjanie będą służyć z Asyryjczykami."},{"book":"Izajasza","chapter":"19","verse":"24","text":"W tym dniu Izrael będzie jako trzeci wraz z Egiptem i Asyrią, będzie błogosławieństwem pośrodku ziemi."},{"book":"Izajasza","chapter":"19","verse":"25","text":"PAN zastępów bowiem będzie im błogosławił: Niech będzie błogosławiony mój lud Egipt i Asyria, dzieło moich rąk, oraz Izrael, moje dziedzictwo."}]}