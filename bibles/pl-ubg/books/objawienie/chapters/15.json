{"data":[{"book":"Objawienie","chapter":"15","verse":"1","text":"Potem zobaczyłem inny znak na niebie, wielki i zadziwiający: siedmiu aniołów, którzy mieli siedem plag ostatecznych, bo przez nie dopełnił się gniew Boga."},{"book":"Objawienie","chapter":"15","verse":"2","text":"I zobaczyłem jakby morze szklane zmieszane z ogniem i tych, którzy odnieśli zwycięstwo nad bestią, nad jej wizerunkiem, nad jej znamieniem i nad liczbą jej imienia, stojących nad szklanym morzem, mających harfy Boga."},{"book":"Objawienie","chapter":"15","verse":"3","text":"I śpiewali pieśń Mojżesza, sługi Boga, i pieśń Baranka: Wielkie i zadziwiające są twoje dzieła, Panie Boże Wszechmogący. Sprawiedliwe i prawdziwe są twoje drogi, o Królu świętych;"},{"book":"Objawienie","chapter":"15","verse":"4","text":"Któż by się nie bał ciebie, Panie, i nie uwielbił twego imienia? Bo ty jedynie jesteś święty, bo wszystkie narody przyjdą i oddadzą tobie pokłon, bo objawiły się twoje wyroki."},{"book":"Objawienie","chapter":"15","verse":"5","text":"Potem zobaczyłem, a oto została otwarta świątynia Przybytku Świadectwa w niebie."},{"book":"Objawienie","chapter":"15","verse":"6","text":"I wyszło ze świątyni siedmiu aniołów mających siedem plag, ubranych w czysty, lśniący len i przepasanych na piersi złotymi pasami."},{"book":"Objawienie","chapter":"15","verse":"7","text":"A jedno z czterech stworzeń dało siedmiu aniołom siedem złotych czasz pełnych gniewu Boga, który żyje na wieki wieków."},{"book":"Objawienie","chapter":"15","verse":"8","text":"I napełniła się świątynia dymem od chwały Boga i jego mocy. I nikt nie mógł wejść do świątyni, dopóki nie dopełniło się siedem plag siedmiu aniołów."}]}