{"data":[{"book":"1 Mojžíšova","chapter":"34","verse":"1","text":"Vyšla pak Dína, dcera Líe, kterouž porodila Jákobovi, aby se dívala na dcery té země."},{"book":"1 Mojžíšova","chapter":"34","verse":"2","text":"Kteroužto uzřev Sichem, syn Emora Hevejského, knížete v krajině té, vzal ji, i ležel s ní, a ponížil jí."},{"book":"1 Mojžíšova","chapter":"34","verse":"3","text":"I připojila se duše jeho k Díně, dceři Jákobově; a zamilovav děvečku, mluvil k srdci jejímu."},{"book":"1 Mojžíšova","chapter":"34","verse":"4","text":"Mluvil potom Sichem k Emorovi, otci svému, těmito slovy: Vezmi mi děvečku tuto za manželku."},{"book":"1 Mojžíšova","chapter":"34","verse":"5","text":"Uslyšev pak Jákob, že poškvrnil Díny dcery jeho, (a synové jeho byli s stádem na poli), mlčel, až oni přišli."},{"book":"1 Mojžíšova","chapter":"34","verse":"6","text":"Tedy vyšel Emor, otec Sichemův, k Jákobovi, aby mluvil s ním o to."},{"book":"1 Mojžíšova","chapter":"34","verse":"7","text":"A v tom synové Jákobovi přišli s pole; a uslyšavše o tom, bolestí naplněni jsou muži ti, a rozhněvali se velmi, proto že hanebnou věc učinil v Izraeli, ležav se dcerou Jákobovou, čehož činiti nenáleželo."},{"book":"1 Mojžíšova","chapter":"34","verse":"8","text":"I mluvil Emor s nimi na tento způsob: Sichem, syn můj, hoří milostí k vaší dceři; prosím, dejte mu ji za manželku."},{"book":"1 Mojžíšova","chapter":"34","verse":"9","text":"A spřízněte se s námi: Dcery své dávejte nám, a naše dcery pojímejte sobě."},{"book":"1 Mojžíšova","chapter":"34","verse":"10","text":"A bydlete s námi, nebo všecka země bude před vámi; osaďte se a obchod veďte v ní, a vládněte jí."},{"book":"1 Mojžíšova","chapter":"34","verse":"11","text":"Mluvil i Sichem otci jejímu, a bratřím jejím: Nechť naleznu milost před očima vašima, dám, co mi koli díte."},{"book":"1 Mojžíšova","chapter":"34","verse":"12","text":"Jmenujte mi věno i dary jak chcete veliké, dám, jak mi koli řeknete; jen mi tu děvečku dejte za manželku."},{"book":"1 Mojžíšova","chapter":"34","verse":"13","text":"Odpovídajíce pak synové Jákobovi Sichemovi a Emorovi, otci jeho, lstivě mluvili, proto že poškvrnil Díny sestry jich."},{"book":"1 Mojžíšova","chapter":"34","verse":"14","text":"A řekli jim: Nemůžeme učiniti toho, abychom dali sestru svou za muže neobřezaného; nebo to ohavnost jest u nás."},{"book":"1 Mojžíšova","chapter":"34","verse":"15","text":"Než na tento způsob vám povolíme: Jestliže se chcete srovnati s námi, aby obřezán byl každý z vás pohlaví mužského:"},{"book":"1 Mojžíšova","chapter":"34","verse":"16","text":"Tedy budeme dávati dcery své vám, a dcery vaše bráti sobě; a budeme bydliti s vámi, a budeme lid jeden."},{"book":"1 Mojžíšova","chapter":"34","verse":"17","text":"Pakli neuposlechnete nás, abyste se obřezali, vezmeme zase dceru svou a odejdeme."},{"book":"1 Mojžíšova","chapter":"34","verse":"18","text":"Tedy líbila se řeč jejich Emorovi i Sichemovi, synu Emorovu."},{"book":"1 Mojžíšova","chapter":"34","verse":"19","text":"A nemeškal mládenec učiniti toho; nebo se mu zalíbila dcera Jákobova. A on byl nejvzácnější ze všech v domě otce svého."},{"book":"1 Mojžíšova","chapter":"34","verse":"20","text":"I přišel Emor a Sichem, syn jeho, k bráně města svého; a mluvili mužům města svého, řkouce:"},{"book":"1 Mojžíšova","chapter":"34","verse":"21","text":"Muži tito pokojně se mají k nám, nechť tedy bydlí v zemi této, a obchod vedou v ní, (nebo země jest dosti široká a prostranná před nimi;) dcery jejich budeme sobě bráti za manželky, a dcery své budeme dávati jim."},{"book":"1 Mojžíšova","chapter":"34","verse":"22","text":"Než na tento způsob přivolí nám ti muži k tomu, aby bydlili s námi, a abychom byli jeden lid: Jestliže obřezán bude každý pohlaví mužského mezi námi, tak jako oni jsou obřezáni."},{"book":"1 Mojžíšova","chapter":"34","verse":"23","text":"Dobytek jejich a statek jejich, i všecka hovada jejich, zdaliž nebudou naše? Toliko v tom jim povolme, a budou bydliti s námi."},{"book":"1 Mojžíšova","chapter":"34","verse":"24","text":"I uposlechli Emora a Sichema, syna jeho, všickni vycházející branou města jeho; a obřezali se všickni pohlaví mužského, což jich koli vycházelo z brány města jeho."},{"book":"1 Mojžíšova","chapter":"34","verse":"25","text":"A toť dne třetího, když oni největší bolest měli, dva synové Jákobovi, Simeon a Léví, bratří Díny, vzav každý z nich meč svůj, vpadli do města směle, a pomordovali všecky pohlaví mužského."},{"book":"1 Mojžíšova","chapter":"34","verse":"26","text":"Emora také a Sichema, syna jeho, zamordovali mečem, a vzavše Dínu z domu Sichemova, odešli."},{"book":"1 Mojžíšova","chapter":"34","verse":"27","text":"Potom synové Jákobovi přišedše na zbité, vzebrali město, proto že poškvrnili sestry jejich."},{"book":"1 Mojžíšova","chapter":"34","verse":"28","text":"Stáda jejich, a voly i osly jejich, a což bylo v městě i po poli, pobrali."},{"book":"1 Mojžíšova","chapter":"34","verse":"29","text":"K tomu i všecko jmění jejich, a všecky malé dítky jejich, a ženy jejich zajali, a vybrali, co kde v domích bylo."},{"book":"1 Mojžíšova","chapter":"34","verse":"30","text":"Řekl pak Jákob Simeonovi a Léví: Zkormoutili jste mne, a zošklivili jste mne u obyvatelů krajiny této, u Kananejských a Ferezejských, a já jsem s malým počtem lidí. Seberou-li se na mne, zbijí mne, a tak vyhlazen budu já i dům můj."},{"book":"1 Mojžíšova","chapter":"34","verse":"31","text":"A oni odpověděli: A což měli jako nevěstky zle užívati sestry naší?"}]}