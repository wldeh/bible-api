{"data":[{"book":"1 Mojžíšova","chapter":"50","verse":"1","text":"Tedy padl Jozef na tvář otce svého, a plakal nad ním, líbaje ho."},{"book":"1 Mojžíšova","chapter":"50","verse":"2","text":"A poručil služebníkům svým lékařům, aby vonnými věcmi pomazali otce jeho. I pomazali lékaři vonnými věcmi Izraele."},{"book":"1 Mojžíšova","chapter":"50","verse":"3","text":"A vyplnilo se při něm čtyřidceti dní; (nebo tak vyplňují se dnové těch, kteříž mazáni bývají vonnými věcmi). I plakali ho Egyptští za sedmdesáte dní."},{"book":"1 Mojžíšova","chapter":"50","verse":"4","text":"Když pak dnové pláče toho pominuli, mluvil Jozef k domu Faraonovu, řka: Jestliže jsem nyní nalezl milost před očima vašima, mluvte, prosím, v uši Faraonovy, a rcete:"},{"book":"1 Mojžíšova","chapter":"50","verse":"5","text":"Otec můj přísahou mne zavázal, řka: Aj, já umírám; v hrobě mém, kterýž jsem sobě vykopal v zemi Kananejské, tam mne pochovej. Nyní tedy, prosím, nechť vstoupím a pochovám otce svého, a navrátím se zase."},{"book":"1 Mojžíšova","chapter":"50","verse":"6","text":"I řekl Farao: Vstup a pochovej otce svého tak, jakž tě přísahou zavázal."},{"book":"1 Mojžíšova","chapter":"50","verse":"7","text":"Tedy vstoupil Jozef, aby pochoval otce svého, a vstoupili s ním všickni služebníci Faraonovi, starší domu jeho a všickni starší země Egyptské,"},{"book":"1 Mojžíšova","chapter":"50","verse":"8","text":"Všecken také dům Jozefův, a všickni bratří jeho i dům otce jeho; toliko dětí svých, ovec a volů nechali v zemi Gesen."},{"book":"1 Mojžíšova","chapter":"50","verse":"9","text":"Vstoupili s ním také i vozové a jezdci, a bylo vojsko to veliké velmi."},{"book":"1 Mojžíšova","chapter":"50","verse":"10","text":"I přišli až k místu Atád, kteréž jest při brodu Jordánském, a kvílili tam kvílením velikým a velmi žalostným; i držel tu zámutek po otci svém za dnů sedm."},{"book":"1 Mojžíšova","chapter":"50","verse":"11","text":"Vidouce pak obyvatelé země té, totiž Kananejští, zámutek na místě tom Atád, řekli: Těžký to mají zámutek Egyptští. Protož nazváno jest jméno jeho Abel Mizraim, a to jest při brodu Jordánském."},{"book":"1 Mojžíšova","chapter":"50","verse":"12","text":"Učinili tedy s ním synové jeho tak, jakž jim byl poručil."},{"book":"1 Mojžíšova","chapter":"50","verse":"13","text":"A donesše ho do země Kananejské, pochovali ho v jeskyni na poli Machpelah, kterouž byl koupil Abraham s tím polem k dědičnému pohřbu od Efrona Hetejského, naproti Mamre."},{"book":"1 Mojžíšova","chapter":"50","verse":"14","text":"A když pochoval Jozef otce svého, navrátil se do Egypta s bratřími svými a se všemi, kteříž byli vstoupili s ním, aby pochovali otce jeho."},{"book":"1 Mojžíšova","chapter":"50","verse":"15","text":"Vidouce pak bratří Jozefovi, že umřel otec jejich, řekli: Snad v nenávisti nás míti bude Jozef, a vrchovatě nahradí nám všecko zlé, kteréž jsme jemu činili."},{"book":"1 Mojžíšova","chapter":"50","verse":"16","text":"Protož vzkázali Jozefovi, řkouce: Otec tvůj ještě před smrtí svou přikázal, řka:"},{"book":"1 Mojžíšova","chapter":"50","verse":"17","text":"Takto díte Jozefovi: Prosím, odpusť již bratřím svým přestoupení a hřích jejich; nebo zle učinili tobě. Protož již odpusť, prosím, přestoupení služebníkům Boha, jehož ctil otec tvůj. I rozplakal se Jozef, když k němu mluvili."},{"book":"1 Mojžíšova","chapter":"50","verse":"18","text":"Přistoupili potom také bratří jeho, a padše před ním, řekli: Aj, my jsme služebníci tvoji."},{"book":"1 Mojžíšova","chapter":"50","verse":"19","text":"Jimž odpověděl Jozef: Nebojte se; nebo zdaliž jsem já vám za Boha?"},{"book":"1 Mojžíšova","chapter":"50","verse":"20","text":"Vy zajisté skládali jste proti mně zlé; ale Bůh obrátil to v dobré, aby učinil to, což vidíte nyní, a při životu zachoval lid mnohý."},{"book":"1 Mojžíšova","chapter":"50","verse":"21","text":"Protož nebojte se již; já chovati vás budu i děti vaše. A tak těšil je, a mluvil k srdci jejich."},{"book":"1 Mojžíšova","chapter":"50","verse":"22","text":"Bydlil pak Jozef v Egyptě, on i dům otce jeho, a živ byl Jozef sto a deset let."},{"book":"1 Mojžíšova","chapter":"50","verse":"23","text":"A viděl Jozef syny Efraimovy až do třetího pokolení; ano i synové Machira, syna Manassesova, vychováni jsou u Jozefa."},{"book":"1 Mojžíšova","chapter":"50","verse":"24","text":"Mluvil potom Jozef bratřím svým: Já tudíž umru; Bůh pak jistotně navštíví vás, a vyvede vás z země této do země, kterouž přisáhl Abrahamovi, Izákovi a Jákobovi."},{"book":"1 Mojžíšova","chapter":"50","verse":"25","text":"Protož přísahou zavázal Jozef syny Izraelovy, řka: Když navštíví vás Bůh, vynestež kosti mé odsud."},{"book":"1 Mojžíšova","chapter":"50","verse":"26","text":"I umřel Jozef, když byl ve stu a v desíti letech; a pomazán jsa vonnými věcmi, vložen jest do truhly v Egyptě."}]}