{"data":[{"book":"1 Mojžíšova","chapter":"33","verse":"1","text":"Pozdvih pak očí svých Jákob, uzřel, an Ezau jde, a čtyři sta mužů s ním; i rozdělil syny Líe zvlášť a Ráchele zvlášť, a obou děvek zvlášť."},{"book":"1 Mojžíšova","chapter":"33","verse":"2","text":"Postavil, pravím, děvky s syny jejich napřed, potom Líu s syny jejími za nimi, Ráchel pak a Jozefa nejzáze."},{"book":"1 Mojžíšova","chapter":"33","verse":"3","text":"A sám šel před nimi, a poklonil se až k zemi po sedmkrát, až právě přišel k bratru svému."},{"book":"1 Mojžíšova","chapter":"33","verse":"4","text":"I běžel Ezau proti němu, a objal ho; a pad na šíji jeho, líbal ho. I plakali."},{"book":"1 Mojžíšova","chapter":"33","verse":"5","text":"Pozdvih pak očí svých, a spatřiv ženy s dětmi, řekl: Kdo jsou onino s tebou? Odpověděl: Jsou dítky, kteréž Bůh dal z milosti služebníku tvému."},{"book":"1 Mojžíšova","chapter":"33","verse":"6","text":"Mezi tím přiblížily se děvky s syny svými, i poklonili se."},{"book":"1 Mojžíšova","chapter":"33","verse":"7","text":"Přiblížila se také Lía s syny svými, a poklonili se; a potom přiblížil se Jozef a Ráchel, a také se poklonili."},{"book":"1 Mojžíšova","chapter":"33","verse":"8","text":"I řekl Ezau: K čemu jest všecken ten houf, kterýž jsem potkal? Odpověděl: Abych nalezl milost před očima pána mého."},{"book":"1 Mojžíšova","chapter":"33","verse":"9","text":"Tedy řekl Ezau: Mám hojně, bratře můj; nech sobě, což tvého jest."},{"book":"1 Mojžíšova","chapter":"33","verse":"10","text":"I řekl Jákob: Nezbraňuj se, prosím; jestliže jsem nyní nalezl milost před očima tvýma, přijmi dar můj z ruky mé, poněvadž jsem viděl tvář tvou, jako bych viděl tvář Boží, a laskavě jsi mne přijal."},{"book":"1 Mojžíšova","chapter":"33","verse":"11","text":"Přijmi, prosím, dar můj obětovaný tobě, poněvadž štědře obdařil mne Bůh, a mám všeho dosti. Takž ho přinutil, a on vzal."},{"book":"1 Mojžíšova","chapter":"33","verse":"12","text":"I dí: Poď, a jděme; já půjdu s tebou."},{"book":"1 Mojžíšova","chapter":"33","verse":"13","text":"I řekl k němu Jákob: Ví pán můj, že děti jsou outlí, a mám s sebou ovce i krávy březí; kteréžto budou-li hnány přes moc jeden den, pomře mi všecken dobytek."},{"book":"1 Mojžíšova","chapter":"33","verse":"14","text":"Nechžť medle jde pán můj před služebníkem svým, já pak poznenáhlu se poberu, tak jakž bude moci jíti stádo, kteréž před sebou mám, a jakž postačiti budou moci děti, až tak dojdu ku pánu svému do Seir."},{"book":"1 Mojžíšova","chapter":"33","verse":"15","text":"I řekl Ezau: Nechť ale pozůstavím něco lidu, kterýž mám s sebou. I odpověděl: K čemu to? Nechť toliko naleznu milost před očima pána svého."},{"book":"1 Mojžíšova","chapter":"33","verse":"16","text":"Tedy Ezau toho dne navrátil se cestou svou do Seir."},{"book":"1 Mojžíšova","chapter":"33","verse":"17","text":"Jákob pak bral se do Sochot, a ustavěl sobě dům, a dobytku svému zdělal stáje; protož nazval jméno místa toho Sochot."},{"book":"1 Mojžíšova","chapter":"33","verse":"18","text":"A tak Jákob navracuje se z Pádan Syrské, přišel ve zdraví k městu Sichem, kteréž jest v zemi Kananejské, a položil se před městem."},{"book":"1 Mojžíšova","chapter":"33","verse":"19","text":"I koupil díl pole toho, na němž byl rozbil stan svůj, od synů Emora, otce Sichemova, za sto ovec."},{"book":"1 Mojžíšova","chapter":"33","verse":"20","text":"A postavil tu oltář, kterémužto dal jméno Bůh silný, Bůh Izraelský."}]}