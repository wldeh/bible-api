{"data":[{"book":"1 Mojžíšova","chapter":"19","verse":"1","text":"Přišli pak dva andělé do Sodomy u večer, a Lot seděl v bráně Sodomské. Kteréžto když uzřel, vstav, šel jim v cestu a sklonil se tváří až k zemi."},{"book":"1 Mojžíšova","chapter":"19","verse":"2","text":"A řekl: Aj, prosím páni moji, uchylte se nyní do domu služebníka svého, a zůstaňte přes noc; umyjete také nohy své a ráno vstanouce, půjdete cestou svou. Oni pak odpověděli: Nikoli, ale přenocujeme na ulici."},{"book":"1 Mojžíšova","chapter":"19","verse":"3","text":"Ale když on je velmi nutil, obrátivše se k němu, vešli do domu jeho. I udělal jim hody, a napekl chlebů přesných, i jedli."},{"book":"1 Mojžíšova","chapter":"19","verse":"4","text":"Prvé pak než lehli, muži města toho, muži Sodomští, osuli se vůkol domu toho, od mladého až do starého, všecken lid odevšad."},{"book":"1 Mojžíšova","chapter":"19","verse":"5","text":"I volali na Lota, a řekli jemu: Kde jsou ti muži, kteříž přišli k tobě v noci? Vyveď je k nám, ať je poznáme."},{"book":"1 Mojžíšova","chapter":"19","verse":"6","text":"I vyšel k nim Lot ven, a zavřel po sobě dvéře."},{"book":"1 Mojžíšova","chapter":"19","verse":"7","text":"A řekl: Prosím, bratří moji, nečiňte zlého."},{"book":"1 Mojžíšova","chapter":"19","verse":"8","text":"Aj, mám teď dvě dcery, kteréžto nepoznaly muže; vyvedu je nyní k vám, čiňte s nimi, jak se vám líbí; toliko mužům těmto nic nečiňte, poněvadž vešli pod stín střechy mé."},{"book":"1 Mojžíšova","chapter":"19","verse":"9","text":"I řekli: Odejdi tam! A mluvili: Sám se dostal sem pohostinu, a chce nás souditi? Nyní tobě hůř uděláme, než jim. I obořili se násilně na muže toho, totiž na Lota, a přistoupili, aby vylomili dvéře."},{"book":"1 Mojžíšova","chapter":"19","verse":"10","text":"Tedy muži ti vztáhli ven ruku svou, a uvedli Lota k sobě do domu, a dvéře zavřeli."},{"book":"1 Mojžíšova","chapter":"19","verse":"11","text":"A ty muže, kteříž byli přede dveřmi domu, ranili slepotou velikou, od nejmenšího až do největšího, tak že ustali, hledajíce dveří."},{"book":"1 Mojžíšova","chapter":"19","verse":"12","text":"I řekli muži k Lotovi: Máš-li ještě zde koho, buď zetě neb syny své, neb dcery své, i všecko, což máš v městě, vyveď z místa tohoto."},{"book":"1 Mojžíšova","chapter":"19","verse":"13","text":"Nebo zkazíme místo toto, proto že se velmi rozmohl křik jejich před Hospodinem, a poslal nás Hospodin, abychom zkazili je."},{"book":"1 Mojžíšova","chapter":"19","verse":"14","text":"Vyšed tedy Lot, mluvil k zeťům svým, kteříž již měli pojímati dcery jeho, a řekl: Vstaňte, vyjděte z místa tohoto, nebo zkazí Hospodin město toto. Ale zdálo se zeťům jeho, jako by žertoval."},{"book":"1 Mojžíšova","chapter":"19","verse":"15","text":"A když zasvitávalo, nutili andělé Lota, řkouce: Vstaň, vezmi ženu svou a dvě dcery své, kteréž tu jsou, abys nezahynul v pomstě města."},{"book":"1 Mojžíšova","chapter":"19","verse":"16","text":"A když prodléval, chopili muži ruku jeho, a ruku ženy jeho, a ruku dvou dcer jeho, nebo se slitoval nad ním Hospodin; i vyvedli jej, a pustili za městem."},{"book":"1 Mojžíšova","chapter":"19","verse":"17","text":"A stalo se, když je vedli ven, řekl jeden: Zachovejž život svůj, neohlédej se zpět, ani se zastavuj na vší této rovině; ujdi na horu, abys nezahynul."},{"book":"1 Mojžíšova","chapter":"19","verse":"18","text":"I řekl jim Lot: Ne tak, prosím, páni moji."},{"book":"1 Mojžíšova","chapter":"19","verse":"19","text":"Aj, nyní nalezl služebník tvůj milost před očima tvýma, a veliké jest milosrdenství tvé, kteréž jsi učinil se mnou, když jsi zachoval duši mou; ale jáť nebudu moci ujíti na tu horu, aby mne nepostihlo to zlé, a umřel bych."},{"book":"1 Mojžíšova","chapter":"19","verse":"20","text":"Hle, teď jest toto město blízko, do něhož bych utekl, a toť jest malé; prosím, nechť tam ujdu; však pak neveliké jest, a živa bude duše má."},{"book":"1 Mojžíšova","chapter":"19","verse":"21","text":"I řekl k němu: Aj, uslyšel jsem žádost tvou i v této věci, abych nepodvrátil města toho, o němž jsi mluvil."},{"book":"1 Mojžíšova","chapter":"19","verse":"22","text":"Pospěšiž, ujdi tam; neboť nebudu moci učiniti ničehož, dokudž tam nedojdeš. A z té příčiny nazváno jest jméno města toho Ségor."},{"book":"1 Mojžíšova","chapter":"19","verse":"23","text":"Slunce vzcházelo nad zemi, když Lot všel do Ségor."},{"book":"1 Mojžíšova","chapter":"19","verse":"24","text":"A Hospodin dštil na Sodomu a naGomoru sirou a ohněm od Hospodina s nebe."},{"book":"1 Mojžíšova","chapter":"19","verse":"25","text":"A podvrátil ta města i všecku tu rovinu, všecky také obyvatele těch měst, i všecko, což roste z země."},{"book":"1 Mojžíšova","chapter":"19","verse":"26","text":"I ohlédla se žena jeho, jduc za ním, a obrácena jest v sloup solný."},{"book":"1 Mojžíšova","chapter":"19","verse":"27","text":"Vstav pak Abraham ráno, pospíšil k místu tomu, kdež byl stál před Hospodinem."},{"book":"1 Mojžíšova","chapter":"19","verse":"28","text":"A pohleděv k Sodomě a Gomoře, i na všecku zemi té roviny, uzřel, a aj, vystupoval dým z země té, jako dým z vápenice."},{"book":"1 Mojžíšova","chapter":"19","verse":"29","text":"Stalo se tedy, když kazil Bůh města té roviny, že se rozpomenul Bůh na Abrahama, a vytrhl Lota z prostředku podvrácení, když podvracel města, v nichž bydlil Lot."},{"book":"1 Mojžíšova","chapter":"19","verse":"30","text":"Potom vyšel Lot z Ségor, a bydlil na hoře té, a obě dvě dcery jeho s ním; nebo nesměl bydliti v Ségor. I bydlil v jeskyni s oběma dcerami svými."},{"book":"1 Mojžíšova","chapter":"19","verse":"31","text":"I řekla prvorozená k mladší: Otec náš jest již starý, a není žádného muže na zemi, ješto by všel k nám podlé obyčeje vší země."},{"book":"1 Mojžíšova","chapter":"19","verse":"32","text":"Poď, dejme píti otci našemu vína, a spěme s ním, abychom zachovaly z otce našeho símě."},{"book":"1 Mojžíšova","chapter":"19","verse":"33","text":"I daly píti otci svému vína té noci; a všedši prvorozená, spala s otcem svým, kterýžto necítil, ani když lehla, ani když vstala."},{"book":"1 Mojžíšova","chapter":"19","verse":"34","text":"Nazejtří pak řekla prvorozená k mladší: Aj, spala jsem včerejší noci s otcem svým; dejme mu píti vína ještě této noci; potom vejduc, spi s ním, a zachovejme símě z otce našeho."},{"book":"1 Mojžíšova","chapter":"19","verse":"35","text":"I daly píti ještě té noci otci svému vína; a vstala ta mladší, a spala s ním; on pak necítil, ani když ona lehla, ani když vstala."},{"book":"1 Mojžíšova","chapter":"19","verse":"36","text":"A tak počaly obě dcery Lotovy z otce svého."},{"book":"1 Mojžíšova","chapter":"19","verse":"37","text":"I porodila prvorozená syna, a nazvala jméno jeho Moáb; onť jest otec Moábských až do dnešního dne."},{"book":"1 Mojžíšova","chapter":"19","verse":"38","text":"I mladší také porodila syna, a nazvala jméno jeho Ben Ammon; onť jest otcem Ammonitských až do dnešního dne."}]}