{"data":[{"book":"1 Samuelova","chapter":"29","verse":"1","text":"A tak shromáždili Filistinští všecka vojska svá u Afeku, Izrael pak položil se u studnice, kteráž byla v Jezreel."},{"book":"1 Samuelova","chapter":"29","verse":"2","text":"I táhla knížata Filistinská po stu a po tisících, David pak a muži jeho táhli nazad s Achisem."},{"book":"1 Samuelova","chapter":"29","verse":"3","text":"Tedy řekla knížata Filistinská: K čemu jsou Židé tito? Odpověděl Achis knížatům Filistinským: Zdaliž toto není David služebník Saule, krále Izraelského, kterýž byl při mně dnů těchto, nýbrž těchto let, a neshledal jsem na něm ničeho ode dne, jakž odpadl od Saule, až do tohoto dne?"},{"book":"1 Samuelova","chapter":"29","verse":"4","text":"I rozhněvala se na něj knížata Filistinská, a řekli jemu ta knížata Filistinská: Odešli zase muže toho, ať se navrátí k místu svému, kteréž jsi mu ukázal, a nechť netáhne s námi k boji, aby se nám nepostavil za nepřítele v bitvě. Nebo čím se zalíbiti může pánu svému tento? Zdali ne hlavami mužů těchto?"},{"book":"1 Samuelova","chapter":"29","verse":"5","text":"Zdaliž tento není ten David, o kterémž zpívali v houfích plésajících, říkajíce: Porazil Saul svůj tisíc, ale David svých deset tisíců?"},{"book":"1 Samuelova","chapter":"29","verse":"6","text":"I povolal Achis Davida, a řekl jemu: Živť jest Hospodin, že jsi upřímý, a líbí mi se vycházení tvé i vcházení tvé se mnou do vojska. Nebo neshledal jsem na tobě nic zlého ode dne, v kterýž jsi přišel ke mně, až do dne tohoto, ale před očima knížat nejsi vzácný."},{"book":"1 Samuelova","chapter":"29","verse":"7","text":"Protož nyní navrať se a jdi v pokoji, a nebudeš těžký v očích knížat Filistinských."},{"book":"1 Samuelova","chapter":"29","verse":"8","text":"I řekl David Achisovi: Co jsem pak učinil, a co jsi shledal na služebníku svém ode dne, v kterýž jsem počal býti u tebe, až do tohoto dne, abych nešel a nebojoval proti nepřátelům pána svého krále?"},{"book":"1 Samuelova","chapter":"29","verse":"9","text":"A odpovídaje Achis, řekl Davidovi: Vímť, že jsi vzácný před očima mýma jako anděl Boží, ale knížata Filistinská řekla: Nechť netáhne s námi k boji."},{"book":"1 Samuelova","chapter":"29","verse":"10","text":"Nyní tedy vstaň tím raněji a služebníci pána tvého, kteříž přišli s tebou, a vstanouce tím spíše ráno, hned jakž by zasvitávalo, odejděte."},{"book":"1 Samuelova","chapter":"29","verse":"11","text":"I vstal David, on i muži jeho, aby odšel tím raněji, a navrátil se do země Filistinské. Filistinští pak táhli do Jezreel."}]}