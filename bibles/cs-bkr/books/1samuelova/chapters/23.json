{"data":[{"book":"1 Samuelova","chapter":"23","verse":"1","text":"Tedy oznámili Davidovi, řkouce: Aj, Filistinští dobývají Cejly a loupí dvory."},{"book":"1 Samuelova","chapter":"23","verse":"2","text":"Protož tázal se David Hospodina, řka: Mám-li jíti a udeřiti na ty Filistinské? I odpověděl Hospodin Davidovi: Jdi a porazíš Filistinské, i Cejlu vysvobodíš."},{"book":"1 Samuelova","chapter":"23","verse":"3","text":"Muži pak Davidovi řekli jemu: Aj, my zde v Judstvu bojíme se, čím více, když půjdeme k Cejle proti vojskům Filistinských."},{"book":"1 Samuelova","chapter":"23","verse":"4","text":"A tak opět David tázal se Hospodina. Jemuž odpověděl Hospodin a řekl: Vstana, vytáhni k Cejle, neboť dám Filistinské v ruce tvé."},{"book":"1 Samuelova","chapter":"23","verse":"5","text":"I táhl David a muži jeho k Cejle, a bojoval s Filistinskými, a zajal dobytky jejich. I porazil je ranou velikou, a tak vysvobodil David obyvatele Cejly."},{"book":"1 Samuelova","chapter":"23","verse":"6","text":"Stalo se pak, že když utíkal Abiatar syn Achimelechův k Davidovi do Cejly, dostal se efod v ruce jeho."},{"book":"1 Samuelova","chapter":"23","verse":"7","text":"Potom oznámeno bylo Saulovi, že přitáhl David do Cejly. I řekl Saul: Dalť ho Bůh v ruku mou, nebo zavřel se, všed do města hrazeného a zavřitého."},{"book":"1 Samuelova","chapter":"23","verse":"8","text":"I svolal Saul všecken lid k boji, aby táhl k Cejle, a oblehl Davida i muže jeho."},{"book":"1 Samuelova","chapter":"23","verse":"9","text":"A zvěděv David, že Saul tajně ukládá o něm zle, řekl Abiatarovi knězi: Vezmi na se efod."},{"book":"1 Samuelova","chapter":"23","verse":"10","text":"I řekl David: Hospodine, Bože Izraelský, za jistou věc slyšel služebník tvůj, že strojí Saul přitáhnouti k Cejle, aby zkazil město pro mne."},{"book":"1 Samuelova","chapter":"23","verse":"11","text":"Vydali-li by mne muži Cejly v ruce jeho? A přitáhl-li by Saul, jakž slyšel služebník tvůj? Hospodine, Bože Izraelský, oznam, prosím, služebníku svému. Odpověděl Hospodin: Přitáhl by."},{"book":"1 Samuelova","chapter":"23","verse":"12","text":"Řekl ještě David: Vydali-li by mne obyvatelé Cejly i muže mé v ruce Saulovy? Odpověděl Hospodin: Vydali by."},{"book":"1 Samuelova","chapter":"23","verse":"13","text":"Vstav tedy David a muži jeho, téměř šest set mužů, vytáhli z Cejly a šli ustavičně, kamž jíti mohli. Saulovi pak povědíno, že ušel David z Cejly; i nechal tažení."},{"book":"1 Samuelova","chapter":"23","verse":"14","text":"Byl pak David na poušti v místech bezpečných, a bydlil na hoře, na poušti Zif. A ačkoli hledal ho Saul po všecky ty dny, však nevydal ho Bůh v ruku jeho."},{"book":"1 Samuelova","chapter":"23","verse":"15","text":"Vida tedy David, že Saul vytáhl hledati bezživotí jeho, byl na poušti Zif v lese."},{"book":"1 Samuelova","chapter":"23","verse":"16","text":"Vstav pak Jonata syn Saulův, přišel k Davidovi do lesa, a posilnil ruky jeho v Bohu."},{"book":"1 Samuelova","chapter":"23","verse":"17","text":"A řekl jemu: Neboj se, neboť nenalezne tebe ruka Saule otce mého, ale ty kralovati budeš nad Izraelem, a já budu druhý po tobě. Však i Saul otec můj zná to."},{"book":"1 Samuelova","chapter":"23","verse":"18","text":"I učinili smlouvu oba před Hospodinem; a David zůstal v lese, Jonata pak navrátil se do domu svého."},{"book":"1 Samuelova","chapter":"23","verse":"19","text":"Tedy přišli Zifejští k Saulovi do Gabaa, řkouce: Zdaliž David nepokrývá se u nás v horách, v lese, na pahrbku Hachile, kterýž jest na pravé straně pouště."},{"book":"1 Samuelova","chapter":"23","verse":"20","text":"Protož nyní podlé vší žádosti duše své, ó králi, přitáhni stěží, my se pak přičiníme, abychom jej vydali v ruce královy."},{"book":"1 Samuelova","chapter":"23","verse":"21","text":"I řekl Saul: Požehnaní vy od Hospodina, že mne litujete."},{"book":"1 Samuelova","chapter":"23","verse":"22","text":"Jdětež medle, ujisťte se tím ještě lépe, přezvězte a shlédněte místo jeho, kam se obrátí, kdo ho tam viděl; nebo mi praveno, že divných chytrostí užívá."},{"book":"1 Samuelova","chapter":"23","verse":"23","text":"Vyšpehujtež tedy a vyzvězte všecky skrejše, v nichž se kryje, a navraťte se ke mně s věcí jistou, i potáhnu s vámi, a jestliže v zemi jest, hledati ho budu ve všech tisících Judských."},{"book":"1 Samuelova","chapter":"23","verse":"24","text":"Kteřížto vstavše, navrátili se do Zif před Saulem; David pak a muži jeho byli na poušti Maon, na rovinách po pravé straně pouště."},{"book":"1 Samuelova","chapter":"23","verse":"25","text":"Nebo jakž vytáhl Saul s lidem svým hledati ho, oznámeno bylo to Davidovi, kterýž sstoupil s skály a bydlil na poušti Maon. O čemž Saul uslyšav, honil Davida po poušti Maon."},{"book":"1 Samuelova","chapter":"23","verse":"26","text":"A tak Saul táhl s jedné strany hory, David pak a muži jeho po druhé straně hory. A pospíšil David, aby mohl utéci od tváři Saulovy; nebo Saul s lidem svým obkličovali Davida i muže jeho, aby je zjímali."},{"book":"1 Samuelova","chapter":"23","verse":"27","text":"V tom přišel posel k Saulovi, řka: Pospěš a přiď, nebo Filistinští vtrhli do země."},{"book":"1 Samuelova","chapter":"23","verse":"28","text":"A protož navrátil se Saul od honění Davida, táhl proti Filistinským. Pročež nazvali to místo: Skála rozdělující."}]}