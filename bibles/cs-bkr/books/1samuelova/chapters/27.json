{"data":[{"book":"1 Samuelova","chapter":"27","verse":"1","text":"Řekl pak David v srdci svém: Když tedyž sejdu od ruky Saulovy, nic mi lepšího není, než abych naprosto utekl do země Filistinské. I pustí o mně Saul, a nebude mne více hledati v žádných končinách Izraelských, a tak ujdu ruky jeho."},{"book":"1 Samuelova","chapter":"27","verse":"2","text":"Tedy vstav David, odebral se sám i těch šest set mužů, kteříž byli s ním, k Achisovi synu Maoch, králi Gát."},{"book":"1 Samuelova","chapter":"27","verse":"3","text":"I bydlil David s Achisem v Gát, on i muži jeho, jeden každý s čeledí svou, David i dvě ženy jeho, Achinoam Jezreelská, a Abigail Karmelská někdy žena Nábalova."},{"book":"1 Samuelova","chapter":"27","verse":"4","text":"A když bylo oznámeno Saulovi, že utekl David do Gát, přestal ho hledati více."},{"book":"1 Samuelova","chapter":"27","verse":"5","text":"Řekl pak David Achisovi: Prosím, jestliže jsem nalezl milost před očima tvýma, ať mi dají místo v některém městě krajiny této, abych tam bydlil; nebo proč má bydliti služebník tvůj s tebou v městě královském?"},{"book":"1 Samuelova","chapter":"27","verse":"6","text":"I dal mu Achis v ten den Sicelech, odkudž Sicelech bylo králů Judských až do dne tohoto."},{"book":"1 Samuelova","chapter":"27","verse":"7","text":"Byl pak počet dnů, v nichž bydlil David v krajině Filistinské, den a čtyři měsíce."},{"book":"1 Samuelova","chapter":"27","verse":"8","text":"I vycházel David s muži svými, vpády činíce na Gessurské a Gerzitské a Amalechitské, (nebo ti bydlili v zemi té od starodávna), kudy se chodí přes Sur až do země Egyptské."},{"book":"1 Samuelova","chapter":"27","verse":"9","text":"A hubil David krajinu tu, nenechávaje živého muže ani ženy; bral také ovce i voly, i osly i velbloudy, i šaty, a navracoval se a přicházel k Achisovi."},{"book":"1 Samuelova","chapter":"27","verse":"10","text":"A když se ptal Achis: Kam jste dnes vpadli? odpověděl David: K straně polední Judově, a k straně polední Jerachmeelově, a k straně polední Cinejského."},{"book":"1 Samuelova","chapter":"27","verse":"11","text":"Neživil pak David ani muže ani ženy, aby koho přivoditi měl do Gát; nebo myslil: Aby na nás nežalovali, řkouce: Tak učinil David. A ten obyčej jeho byl po všecky dny, dokudž zůstával v krajině Filistinské."},{"book":"1 Samuelova","chapter":"27","verse":"12","text":"I věřil Achis Davidovi, řka: Jižtě se velice zošklivil lidu svému Izraelskému, protož budeť mi za služebníka na věky."}]}