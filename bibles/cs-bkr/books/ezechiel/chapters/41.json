{"data":[{"book":"Ezechiel","chapter":"41","verse":"1","text":"Opět přivedl mne k chrámu, a změřil veřeje, šesti loket zšíří s jedné strany, a šesti loket zšíří s druhé strany, podlé širokosti stánku."},{"book":"Ezechiel","chapter":"41","verse":"2","text":"A širokost dveří desíti loket, boky pak dveří pěti loket s jedné a pěti loket s druhé strany. Změřil také i dlouhost jejich čtyřidcíti loket, širokost pak dvadcíti loket."},{"book":"Ezechiel","chapter":"41","verse":"3","text":"Přišel také do vnitřku, a změřil veřeje dveří dvou loket, a dvéře šesti loket, širokost pak dveří sedmi loket."},{"book":"Ezechiel","chapter":"41","verse":"4","text":"Změřil také dlouhost svatyně dvadcíti loket, a širokost dvadcíti loket v chrámě, a řekl mi: Tato jest svatyně svatých."},{"book":"Ezechiel","chapter":"41","verse":"5","text":"Změřil též zed domu šesti loket, a širokost pavlače čtyř loket, vůkol a vůkol okolo domu."},{"book":"Ezechiel","chapter":"41","verse":"6","text":"Ty pak pavlače, pavlač nad pavlačí, byly tři, a třidcíti noh zdélí, a scházely se při zdi domu vespolek, tak že se pavlače vůkol a vůkol držely, a nedržely se na zdi domu."},{"book":"Ezechiel","chapter":"41","verse":"7","text":"Nebo se rozšiřovala vůkol více a více, svrchu pro pavlače, kteréž byly okolo domu, od vrchu až dolů, vůkol a vůkol domu, poněvadž nejširší dům byl na hoře, a tak nejnižší porozšiřovala se k vrchu pro prostřední."},{"book":"Ezechiel","chapter":"41","verse":"8","text":"Tak podobně spatřil jsem při domu pavlače, i nejvyšší vůkol a vůkol, jejichž půdy zouplna odměřeny byly šesti loket k výstupkům."},{"book":"Ezechiel","chapter":"41","verse":"9","text":"Širokost zdi, kteráž byla při pavlačích zevnitř, pěti loket byla, i plac pavlačí, kteréž byly při domu."},{"book":"Ezechiel","chapter":"41","verse":"10","text":"Mezi nimiž a komůrkami byla širokost dvadcíti loket okolo domu vůkol a vůkol."},{"book":"Ezechiel","chapter":"41","verse":"11","text":"A dvéře pavlačí byly k placu, dvéře jedny na půlnoci, a druhé dvéře na poledne, a širokost placu byla pěti loket vůkol a vůkol."},{"book":"Ezechiel","chapter":"41","verse":"12","text":"Stavení pak, kteréž bylo před příhradkem v úhlu k západu, širokost byla sedmdesáti loket, a zed téhož stavení pěti loket zšíří vůkol a vůkol, a zdélí devadesáti loket."},{"book":"Ezechiel","chapter":"41","verse":"13","text":"Potom změřil dům, zdélí sto loket, totiž příhradek i stavení, a zdi jeho zdélí sto loket."},{"book":"Ezechiel","chapter":"41","verse":"14","text":"Též širokost předku domu i příhradku k východu sto loket."},{"book":"Ezechiel","chapter":"41","verse":"15","text":"Změřil i dlouhost stavení před příhradkem, kteréž bylo za ním, též i paláce jeho s jedné i s druhé strany, a bylo sto loket; též chrám vnitř i síňce s síní,"},{"book":"Ezechiel","chapter":"41","verse":"16","text":"Prahy i okna possoužená, i paláce vůkol po třech stranách jejich, naproti prahu taflování dřevěné vůkol a vůkol, i od země až do oken, též i okna otaflovaná,"},{"book":"Ezechiel","chapter":"41","verse":"17","text":"Od svrchku dveří až do vnitřní i zevnitřní strany domu, i všecku zed vůkol a vůkol vnitř i zevnitř změřené."},{"book":"Ezechiel","chapter":"41","verse":"18","text":"Kteréž taflování bylo uděláno s cherubíny a palmami, a to vše palma mezi cherubínem a cherubínem. A cherubín měl dvě tváře."},{"book":"Ezechiel","chapter":"41","verse":"19","text":"Totiž tvář lidskou naproti palmě s jedné strany, a tvář lvíčete naproti palmě s druhé strany. Tak uděláno bylo ve všem domu vůkol a vůkol."},{"book":"Ezechiel","chapter":"41","verse":"20","text":"Od země až do vrchu dveří cherubínové a palmy zdělány byly i na zdi chrámu."},{"book":"Ezechiel","chapter":"41","verse":"21","text":"Chrámu veřeje byly čtverhrané, a předek svatyně podobný jemu."},{"book":"Ezechiel","chapter":"41","verse":"22","text":"Oltář dřevěný tří loket zvýší, zdélí pak dvou loket s úhly svými, jehož dlouhost i pobočnice jeho dřevěné byly. I mluvil ke mně: Tento jest stůl, kterýž stojí před Hospodinem."},{"book":"Ezechiel","chapter":"41","verse":"23","text":"A dvojnásobní dvéře byly u chrámu i u svatyně,"},{"book":"Ezechiel","chapter":"41","verse":"24","text":"A dvojnásobní dvéře ve vratech, totiž dvojnásobní dvéře obracející se, dvojnásobní ve vratech jedněch, a dvojnásobní dvéře v druhých."},{"book":"Ezechiel","chapter":"41","verse":"25","text":"Byli pak uděláni na nich, na těch dveřích chrámu, cherubínové a palmy, tak jakž uděláni byli na stěnách, trámové také dřevění byli před síňcí vně."},{"book":"Ezechiel","chapter":"41","verse":"26","text":"Též na oknech possoužených byly palmy s obou stran po bocích síňce, i na pavlačích domu toho i trámích."}]}