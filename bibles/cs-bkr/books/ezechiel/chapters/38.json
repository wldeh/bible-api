{"data":[{"book":"Ezechiel","chapter":"38","verse":"1","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"38","verse":"2","text":"Synu člověčí, obrať tvář svou proti Gogovi, země Magog, knížeti a hlavě v Mešech a Tubal, a prorokuj proti němu,"},{"book":"Ezechiel","chapter":"38","verse":"3","text":"A rci: Takto praví Panovník Hospodin: Aj, já budu proti tobě, Gogu, kníže a hlavo v Mešech a Tubal."},{"book":"Ezechiel","chapter":"38","verse":"4","text":"A odvedu tě zpět, dada udice do čelistí tvých, když tě vyvedu i všecko vojsko tvé, koně i jezdce, všecky oblečené v celou zbroj, zástup veliký s pavézami a štíty, všecky ty, kteříž užívají meče:"},{"book":"Ezechiel","chapter":"38","verse":"5","text":"Perské, Mouřeníny i Putské s nimi, všecky ty s štíty a lebkami,"},{"book":"Ezechiel","chapter":"38","verse":"6","text":"Gomera i všecky houfy jeho, dům Togarmy od stran půlnočních, i všecky houfy jeho, národy mnohé s tebou."},{"book":"Ezechiel","chapter":"38","verse":"7","text":"Budiž hotov, a připrav se, ty i všecko shromáždění tvé, těch, kteříž se k tobě sebrali, a buď strážcím jejich."},{"book":"Ezechiel","chapter":"38","verse":"8","text":"Po mnohých dnech navštíven budeš, v potomních letech přitáhneš na lid vysvobozený od meče, a shromážděný z národů mnohých na hory Izraelské, kteréž byly pustinou ustavičně, když oni z národů jsouce vyvedeni, budou bydliti bezpečně všickni."},{"book":"Ezechiel","chapter":"38","verse":"9","text":"V tom přitáhneš a přijdeš jako bouře, budeš jako oblak přikrývající zemi, ty i všickni houfové tvoji, i národové mnozí s tebou."},{"book":"Ezechiel","chapter":"38","verse":"10","text":"Takto praví Panovník Hospodin: I stane se v ten den, že vstoupí mnohé věci na srdce tvé, a budeš mysliti myšlení zlé."},{"book":"Ezechiel","chapter":"38","verse":"11","text":"A díš: Potáhnu na zemi, v níž jsou vsi, přitáhnu na ty, jenž pokoje užívají, bydlíce bezpečně, na všecky, kteříž bydlejí beze všech zdí, a nemají žádné závory ani bran,"},{"book":"Ezechiel","chapter":"38","verse":"12","text":"Abych vzebral kořisti, a rozchvátal loupeže, obraceje ruku svou proti pouštěm již osazeným, a proti lidu zase shromážděnému z národů, zacházejícímu s dobytkem a jměním, bydlejícím u prostřed země."},{"book":"Ezechiel","chapter":"38","verse":"13","text":"Sába a Dedan, a kupci mořští, i všecka lvíčata jeho řeknou tobě: K rozebrání-liž kořistí ty se béřeš? K rozchvátání-li loupeže shromáždil jsi množství své, abys bral stříbro a zlato, abys nabral dobytka i zboží, a nashromáždil loupeže veliké?"},{"book":"Ezechiel","chapter":"38","verse":"14","text":"Protož synu člověčí, prorokuj a rci Gogovi: Takto praví Panovník Hospodin: Zdaliž toho dne, když bude lid můj Izraelský bydliti bezpečně, nezvíš,"},{"book":"Ezechiel","chapter":"38","verse":"15","text":"Kdyžto přitáhnouce z místa svého od stran půlnočních, ty i národové mnozí s tebou, sedíce na koních všickni, shromáždění veliké a vojsko znamenité,"},{"book":"Ezechiel","chapter":"38","verse":"16","text":"Potáhneš na lid můj Izraelský jako oblak, abys přikryl tu zemi? V potomních dnech stane se, že tě přivedu na zemi svou, aby mne poznali národové, když posvěcen budu v tobě před očima jejich, ó Gogu."},{"book":"Ezechiel","chapter":"38","verse":"17","text":"Takto praví Panovník Hospodin: Zdaliž ty nejsi ten, o kterémž jsem mluvil za dnů starodávních skrze služebníky své, proroky Izraelské, kteříž prorokovali za těch dnů a let, že tě přivedu na ně?"},{"book":"Ezechiel","chapter":"38","verse":"18","text":"A však stane se v ten den, v den, v kterýž přitáhne Gog na zemi Izraelskou, praví Panovník Hospodin, že povstane prchlivost má s hněvem mým,"},{"book":"Ezechiel","chapter":"38","verse":"19","text":"A v rozhorlení svém, v ohni prchlivosti své mluviti budu. Jistě že v ten den bude pohnutí veliké v zemi Izraelské,"},{"book":"Ezechiel","chapter":"38","verse":"20","text":"Tak že se pohnou před tváří mou ryby mořské i ptactvo nebeské, a zvěř polní i všeliký zeměplaz plazící se po zemi, i všickni lidé, kteříž jsou na svrchku země. I rozválejí se hory, a padnou výsosti, i každá zed na zem upadne."},{"book":"Ezechiel","chapter":"38","verse":"21","text":"Nebo zavolám proti němu po všech horách mých meče, praví Panovník Hospodin; meč každého proti bratru jeho bude."},{"book":"Ezechiel","chapter":"38","verse":"22","text":"A vykonám při něm soud morem a krve prolitím a přívalem rozvodnilým, a kamením krupobití velikého, ohněm a sirou dštíti budu na něj i na houfy jeho, a na národy mnohé, kteříž jsou s ním."},{"book":"Ezechiel","chapter":"38","verse":"23","text":"A tak zveleben, a posvěcen, a v známost uveden budu před očima národů mnohých, a zvědí, že já jsem Hospodin."}]}