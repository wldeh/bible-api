{"data":[{"book":"Ezechiel","chapter":"44","verse":"1","text":"Tedy přivedl mne zase cestou k bráně svatyně zevnitřní, kteráž patří k východu, a ta byla zavřená."},{"book":"Ezechiel","chapter":"44","verse":"2","text":"I řekl ke mně Hospodin: Brána tato zavřená bude, nebudeť otvírána, aniž kdo bude vcházeti skrze ni. Nebo Hospodin Bůh Izraelský všel skrze ni; protož budeť zavřená."},{"book":"Ezechiel","chapter":"44","verse":"3","text":"Knížecí jest, kníže samo v ní sedati bude, aby jídalo chléb před Hospodinem. Cestou síně této brány vejde, a cestou její vyjde."},{"book":"Ezechiel","chapter":"44","verse":"4","text":"I vedl mne cestou k bráně půlnoční, k přední straně domu, i viděl jsem, a aj, naplnila sláva Hospodinova dům Hospodinův. I padl jsem na tvář svou."},{"book":"Ezechiel","chapter":"44","verse":"5","text":"I řekl ke mně Hospodin: Synu člověčí, přilož srdce své, a viz očima svýma, i ušima svýma slyš, cožkoli já mluvím tobě o všech ustanoveních domu Hospodinova, i o všech zákonech jeho. Přilož, pravím, srdce své k vcházení do domu, i ke všemu vycházení z svatyně,"},{"book":"Ezechiel","chapter":"44","verse":"6","text":"A rci zpurnému domu Izraelskému: Takto praví Panovník Hospodin: Dosti mějte na všech ohavnostech svých, ó dome Izraelský,"},{"book":"Ezechiel","chapter":"44","verse":"7","text":"Že jste uvodili cizozemce neobřezaného srdce a neobřezaného těla, aby bývali v svatyni mé, a poškvrňovali i domu mého, když jste obětovali chléb můj, tuk i krev, ješto oni sic rušili smlouvu mou, mimo všecky ohavnosti vaše,"},{"book":"Ezechiel","chapter":"44","verse":"8","text":"A nedrželi jste stráže nad svatými věcmi mými, ale postavili jste strážné na stráži mé, v svatyni mé místo sebe."},{"book":"Ezechiel","chapter":"44","verse":"9","text":"Takto praví Panovník Hospodin: Žádný cizozemec neobřezaného srdce a neobřezaného těla nevejde do svatyně mé, ze všech cizozemců, kteříž mezi syny Izraelskými jsou."},{"book":"Ezechiel","chapter":"44","verse":"10","text":"Nýbrž i Levítové, kteříž se vzdalovali ode mne, když bloudil Izrael, kteříž zbloudili ode mne za ukydanými bohy svými, ponesou nepravost svou."},{"book":"Ezechiel","chapter":"44","verse":"11","text":"Nebo budou v svatyni mé za služebníky, v povinnostech při branách domu, a za slouhy při domu. Oni budou zabíjeti oběti zápalné i oběti lidu, a oni stávati budou před nimi k sloužení jim,"},{"book":"Ezechiel","chapter":"44","verse":"12","text":"Proto že přisluhovali jim před ukydanými bohy jejich, a byli domu Izraelskému příčinou pádu v nepravost. Pročež přisáhl jsem jim, praví Panovník Hospodin, že ponesou nepravost svou."},{"book":"Ezechiel","chapter":"44","verse":"13","text":"Aniž přistoupí ke mně, aby mi kněžský úřad konali, ovšem aby přistupovati měli k kterým svatým věcem mým, neb k nejsvětějším, ale ponesou pohanění své i ohavnosti své, kteréž páchali."},{"book":"Ezechiel","chapter":"44","verse":"14","text":"Protož postavím je za strážné u domu, ke vší službě jeho i ke všemu, což činěno býti má v něm."},{"book":"Ezechiel","chapter":"44","verse":"15","text":"Kněží pak Levítští, synové Sádochovi, kteříž drželi stráž nad svatyní mou, když zbloudili synové Izraelští ode mne, ti budou přistupovati ke mně, aby mi přisluhovali, a státi před tváří mou, obětujíce mi tuk i krev, praví Panovník Hospodin."},{"book":"Ezechiel","chapter":"44","verse":"16","text":"Ti přicházeti budou k svatyni mé, a ti přistupovati k stolu mému, aby mi sloužili a drželi stráž mou."},{"book":"Ezechiel","chapter":"44","verse":"17","text":"I stane se, když budou míti vcházeti do bran síně vnitřní, že roucha lněná oblekou, aniž na se vezmou vlněného, když by služby konati měli v branách síně vnitřní i u vnitřku."},{"book":"Ezechiel","chapter":"44","verse":"18","text":"Klobouky lněné míti budou na hlavě své, a košilky lněné ať mají na bedrách svých, a nepřepasují se ničímž, což by pot vyvodilo."},{"book":"Ezechiel","chapter":"44","verse":"19","text":"A majíce vyjíti do síně zevnitřní, do síně zevnitřní k lidu, svlekou roucha svá, v kterýchž služby konali, a nechají jich v komůrkách svatyně, a oblekou roucha jiná, a nebudou posvěcovati lidu rouchem svým."},{"book":"Ezechiel","chapter":"44","verse":"20","text":"Aniž hlavy své holiti budou, ani vlasů nositi, ale slušně ostříhají vlasy své."},{"book":"Ezechiel","chapter":"44","verse":"21","text":"Vína též nebude píti žádný z kněží, když budou míti vcházeti do síně vnitřní."},{"book":"Ezechiel","chapter":"44","verse":"22","text":"Vdovy také aneb zahnané nebudou sobě pojímati za manželky, ale panny z semene domu Izraelského, aneb vdovu, kteráž by ovdověla po knězi, pojíti mohou."},{"book":"Ezechiel","chapter":"44","verse":"23","text":"A lid můj budou rozdílu učiti mezi svatým a nesvatým, též mezi nečistým a čistým ať je učí rozeznávati."},{"book":"Ezechiel","chapter":"44","verse":"24","text":"V rozepři pak ať se postavují k souzení, a podlé soudu mého soudí ji. Zákonů mých i ustanovení mých při všech slavnostech mých ať ostříhají, a soboty mé světí."},{"book":"Ezechiel","chapter":"44","verse":"25","text":"K mrtvému pak člověku nepůjde, aby se poškvrniti měl, leč při otci neb při mateři, též při synu a při dceři, při bratru a sestře, kteráž nebyla za mužem, může se poškvrniti."},{"book":"Ezechiel","chapter":"44","verse":"26","text":"Po očištění pak jeho (sedm dní odečtou jemu),"},{"book":"Ezechiel","chapter":"44","verse":"27","text":"V ten den, v kterýž vejde do svatyně, do síně vnitřní, aby služby konal v svatyni, obětovati bude za hřích svůj, praví Panovník Hospodin."},{"book":"Ezechiel","chapter":"44","verse":"28","text":"Dědictví pak jejich toto: Já jsem dědictví jejich, protož vládařství nedávejte jim v Izraeli; já jsem vládařství jejich."},{"book":"Ezechiel","chapter":"44","verse":"29","text":"Oběti suché a za hřích i vinu, to oni jísti budou, i všelijaká věc, oddána Bohu v Izraeli, jejich bude."},{"book":"Ezechiel","chapter":"44","verse":"30","text":"I přední věci všech prvotin ze všeho, i každá obět zhůru pozdvižení všeliké věci, ze všech obětí zhůru pozdvižení vašich, kněžské bude. I prvotiny těsta vašeho dávati budete knězi, aby odpočinulo požehnání v domě tvém."},{"book":"Ezechiel","chapter":"44","verse":"31","text":"Žádné mrchy a udáveného, ani z ptactva ani z hovad nebudou jídati kněží."}]}