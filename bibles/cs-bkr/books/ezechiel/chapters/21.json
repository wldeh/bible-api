{"data":[{"book":"Ezechiel","chapter":"21","verse":"1","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"21","verse":"2","text":"Synu člověčí, obrať tvář svou k Jeruzalému, a vypusť jako rosu proti místům svatým, a prorokuj proti zemi Izraelské."},{"book":"Ezechiel","chapter":"21","verse":"3","text":"A rci zemi Izraelské: Takto praví Hospodin: Aj, já jsem proti tobě, a vytáhnu meč svůj z pošvy jeho, a vypléním z tebe spravedlivého i bezbožného."},{"book":"Ezechiel","chapter":"21","verse":"4","text":"Proto, abych vyplénil z tebe spravedlivého i bezbožného, proto vyjde meč můj z pošvy své proti všelikému tělu, od poledne až na půlnoci."},{"book":"Ezechiel","chapter":"21","verse":"5","text":"I zvíť všeliké tělo, že jsem já Hospodin vytáhl meč svůj z pošvy jeho; nenavrátíť se zase více."},{"book":"Ezechiel","chapter":"21","verse":"6","text":"Ty pak synu člověčí, vzdychej, jako bys zlámaná měl bedra, a to s hořekováním vzdychej před očima jejich."},{"book":"Ezechiel","chapter":"21","verse":"7","text":"I stane se, žeť řeknou: Nad čím ty vzdycháš? Tedy řekneš: Nad pověstí, kteráž přichází, k níž rozplyne se každé srdce, a každé ruce klesnou, a všeliký duch skormoutí se, a každá kolena rozplynou se jako voda. Aj, přicházíť a děje se, praví Panovník Hospodin."},{"book":"Ezechiel","chapter":"21","verse":"8","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"21","verse":"9","text":"Synu člověčí, prorokuj a rci: Takto praví Hospodin: Rci: Meč, meč nabroušen, také i vyčištěn jest."},{"book":"Ezechiel","chapter":"21","verse":"10","text":"Aby zabíjel k zabití oddané, nabroušen jest; aby se blyštěl, vyčištěn jest. Radovati-liž se budeme, když prut syna mého pohrdá každým dřevem?"},{"book":"Ezechiel","chapter":"21","verse":"11","text":"Dalť jej vyčistiti, aby v ruku vzat byl; jestiť nabroušený meč, jest i vyčištěný, aby dán byl do ruky mordujícího."},{"book":"Ezechiel","chapter":"21","verse":"12","text":"Křič a kvěl, synu člověčí, proto že ten bude proti lidu mému, tentýž proti všechněm knížatům Izraelským; uvrženi budou na meč s lidem mým, protož bí se v bedra."},{"book":"Ezechiel","chapter":"21","verse":"13","text":"Když jsem je trestával, co bylo? Nemám-liž metly hubící již přičiniti? dí Hospodin zástupů."},{"book":"Ezechiel","chapter":"21","verse":"14","text":"Ty tedy synu člověčí, prorokuj a tleskej rukama; nebo po druhé i po třetí přijde meč, meč mordujících, ten meč mordujících bez lítosti, pronikajících i do pokojů jejich."},{"book":"Ezechiel","chapter":"21","verse":"15","text":"Tak aby se rozplynulo srdce, a rozmnoženi byli úrazové, v každé bráně jejich postavím ostří meče. Ach, vyčištěnť jest, aby se blyštěl, zaostřen, aby zabíjel."},{"book":"Ezechiel","chapter":"21","verse":"16","text":"Shlukni se a pusť se na pravo i na levo, kamžkoli a načkoli se tobě nahodí."},{"book":"Ezechiel","chapter":"21","verse":"17","text":"I jáť také tleskati budu rukama svýma, a doložím prchlivost svou. Já Hospodin mluvil jsem."},{"book":"Ezechiel","chapter":"21","verse":"18","text":"V tom stalo se slovo Hospodinovo ke mně, řkoucí:"},{"book":"Ezechiel","chapter":"21","verse":"19","text":"Ty pak synu člověčí, předlož sobě dvě cesty, kudy by jíti měl meč krále Babylonského. Z země jedné ať vycházejí obě dvě, a na rozcestí vybeř tu k městu, tu vybeř."},{"book":"Ezechiel","chapter":"21","verse":"20","text":"Ukaž cestu, kudy by jíti měl meč, k Rabbat-li synů Ammon, čili k Judstvu, na Jeruzalémské pevnosti,"},{"book":"Ezechiel","chapter":"21","verse":"21","text":"Proto že stane král Babylonský na rozcestí, na počátku dvou cest, obíraje se s hádáním, vyčistí střely, doptávati se bude modl, hleděti bude do jater."},{"book":"Ezechiel","chapter":"21","verse":"22","text":"Po pravé ruce jeho hádání ukáže Jeruzalém, aby sšikoval hejtmany, kteříž by ponoukali k mordování, a pozdvihovali hlasu s prokřikováním, aby přistavili berany válečné proti branám, aby vysypán byl násyp, a vzdělání byli šancové."},{"book":"Ezechiel","chapter":"21","verse":"23","text":"I budou to míti za hádání marné před očima svýma ti, jenž se zavázali přísahami; a toť přivede na pamět nepravost, kterouž by popadeni byli."},{"book":"Ezechiel","chapter":"21","verse":"24","text":"Protož takto praví Panovník Hospodin: Proto že ku paměti přivodíte nepravost svou, a odkrývá se nevěra vaše, tak že jsou patrní hříchové vaši ve všech činech vašich, proto že na pamět přicházíte, rukou tou popadeni budete."},{"book":"Ezechiel","chapter":"21","verse":"25","text":"Ty pak nečistý bezbožníče, kníže Izraelské, jehož den přichází, a čas skonání nepravosti,"},{"book":"Ezechiel","chapter":"21","verse":"26","text":"Takto praví Panovník Hospodin: Sejmi tu čepici, a svrz tu korunu, kteráž nikdy již taková nebude; toho, kterýž na snížení přišel, povyš, a vyvýšeného poniž."},{"book":"Ezechiel","chapter":"21","verse":"27","text":"Zmotanou, zmotanou, zmotanou učiním ji, (čehož prvé nebývalo), až přijde ten, jenž má právo, kteréž jsem jemu dal."},{"book":"Ezechiel","chapter":"21","verse":"28","text":"Ty pak synu člověčí, prorokuj a rci: Takto praví Panovník Hospodin o synech Ammon, i o pohanění jejich, rci, pravím: Meč, meč dobyt jest, k zabíjení vyčištěn jest, aby hubil všecko, a aby se blyštěl."},{"book":"Ezechiel","chapter":"21","verse":"29","text":"A ačkoli předpovídají tobě marné věci, a hádají tobě lež, aby tě přiložili k hrdlům zbitých bezbožníků, jejichž den přichází a čas skonání nepravosti:"},{"book":"Ezechiel","chapter":"21","verse":"30","text":"Schovej meč do pošvy jeho. Na místě, na kterémž jsi zplozena, v zemi přebývání tvého, budu tě souditi."},{"book":"Ezechiel","chapter":"21","verse":"31","text":"A vyleji na tě rozhněvání své, ohněm prchlivosti své na tě dmýchati budu, a dám tě v ruku lidí vzteklých, řemeslníků všecko kazících."},{"book":"Ezechiel","chapter":"21","verse":"32","text":"Budeš ohni k sežrání, krev tvá bude u prostřed země, nebudeš připomínána; neboť jsem já Hospodin mluvil."}]}