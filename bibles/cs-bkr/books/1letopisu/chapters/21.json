{"data":[{"book":"1 Letopisu","chapter":"21","verse":"1","text":"Satan pak povstal proti Izraelovi, a ponukl Davida, aby sečtl lid Izraelský."},{"book":"1 Letopisu","chapter":"21","verse":"2","text":"Protož řekl David Joábovi a knížatům lidu: Jděte, sečtěte lid Izraelský od Bersabé až do Dan, a oznamte mi, abych věděl počet jich."},{"book":"1 Letopisu","chapter":"21","verse":"3","text":"Ale Joáb řekl: Přidejž Hospodin lidu svého, což ho koli, stokrát více. I zdaliž, pane můj králi, nejsou všickni oni pána mého služebníci? Proč toho vyhledává pán můj? Proč má býti uvedena pokléska na Izraele?"},{"book":"1 Letopisu","chapter":"21","verse":"4","text":"Ale řeč královská přemohla Joába. A tak vyšed Joáb, prošel všecken lid Izraelský; potom navrátil se do Jeruzaléma."},{"book":"1 Letopisu","chapter":"21","verse":"5","text":"I dal Joáb počet lidu sečteného Davidovi. A bylo všeho lidu Izraelského jedenáctekrát sto tisíc mužů bojovných, lidu pak Judského čtyřikrát sto tisíc, a sedmdesáte tisíc mužů bojovných."},{"book":"1 Letopisu","chapter":"21","verse":"6","text":"Pokolení pak Léví a Beniaminova nepočítal mezi ně; nebo v ošklivosti měl Joáb rozkázaní královo."},{"book":"1 Letopisu","chapter":"21","verse":"7","text":"Ovšem nelíbila se Bohu ta věc, protož ranil Izraele."},{"book":"1 Letopisu","chapter":"21","verse":"8","text":"I řekl David Bohu: Zhřešil jsem těžce, že jsem to učinil, ale nyní odejmi, prosím, nepravost služebníka svého, nebo jsem velmi bláznivě učinil."},{"book":"1 Letopisu","chapter":"21","verse":"9","text":"V tom mluvil Hospodin k Gádovi, proroku Davidovu, řka:"},{"book":"1 Letopisu","chapter":"21","verse":"10","text":"Jdi a rci Davidovi: Toto praví Hospodin: Trojíť věci podávám, vyvol sobě jednu z nich, kteroužť bych učinil."},{"book":"1 Letopisu","chapter":"21","verse":"11","text":"Tedy přišel Gád k Davidovi a řekl jemu: Toto praví Hospodin: Vol sobě,"},{"book":"1 Letopisu","chapter":"21","verse":"12","text":"Buďto hlad za tři léta, buď abys za tři měsíce kažen byl od protivníků svých, když by meč nepřátel tvých dotekl se tebe, aneb aby za tři dni meč Hospodinův a mor byl v zemi, a anděl Hospodinův aby hubil po všech končinách Izraelských. Již tedy viz, co mám odpovědíti tomu, kterýž mne poslal."},{"book":"1 Letopisu","chapter":"21","verse":"13","text":"I řekl David Gádovi: Úzko mi náramně; nechť prosím, upadnu v ruce Hospodinovy, neboť jsou mnohá slitování jeho, jediné ať v ruce lidské neupadám."},{"book":"1 Letopisu","chapter":"21","verse":"14","text":"A tak uvedl Hospodin mor na lid Izraelský, a padlo jich z Izraele sedmdesáte tisíc mužů."},{"book":"1 Letopisu","chapter":"21","verse":"15","text":"Poslal také Bůh anděla i na Jeruzalém, aby hubil jej. A když hubil, popatřil Hospodin, a zželelo mu se toho zlého. I řekl andělu, kterýž hubil: Dostiť jest, zdrž ruku svou. Anděl pak stál podlé humna Ornana Jebuzejského."},{"book":"1 Letopisu","chapter":"21","verse":"16","text":"Mezi tím pozdvih David očí svých, uzřel anděla Hospodinova, stojícího mezi zemí a nebem, a meč dobytý v ruce jeho, vztažený proti Jeruzalému. I padl David, ano i starší, odíni jsouce žíněmi, na tváři své."},{"book":"1 Letopisu","chapter":"21","verse":"17","text":"A řekl David Bohu: Zdaliž jsem já nerozkázal čísti lidu? A jáť jsem sám ten, kterýž jsem zhřešil, a převelmi jsem zle učinil, tyto pak ovce co učinily? Hospodine, Bože můj, nechť jest, prosím, ruka tvá proti mně, a proti domu otce mého, ale proti lidu tvému nechť není rána."},{"book":"1 Letopisu","chapter":"21","verse":"18","text":"Zatím anděl Hospodinův mluvil k Gádovi, aby řekl Davidovi, aby vstoupě, vzdělal oltář Hospodinu na humně Ornana Jebuzejského."},{"book":"1 Letopisu","chapter":"21","verse":"19","text":"I vstoupil David podlé řeči Gádovy, kterouž byl mluvil ve jménu Hospodinovu."},{"book":"1 Letopisu","chapter":"21","verse":"20","text":"A obrátiv se Ornan, uzřel toho anděla, a čtyři synové jeho s ním skryli se. Ornan pak mlátil pšenici."},{"book":"1 Letopisu","chapter":"21","verse":"21","text":"V tom přišel David k Ornanovi. A pohleděv Ornan, uzřel Davida, a vyšed z humna toho, klaněl se Davidovi až k zemi."},{"book":"1 Letopisu","chapter":"21","verse":"22","text":"Tedy řekl David Ornanovi: Dej mi to místo humna, ať vzdělám na něm oltář Hospodinu; za slušné peníze dej mi je, i přestane rána v lidu."},{"book":"1 Letopisu","chapter":"21","verse":"23","text":"I řekl Ornan Davidovi: Nechť sobě vezme, a učiní pán můj král, což se mu za dobré vidí. Hle, přidám i voly tyto k oběti zápalné, a smyky na drva, i pšenici k oběti suché, to všecko dávám."},{"book":"1 Letopisu","chapter":"21","verse":"24","text":"Král pak David řekl Ornanovi: Nikoli, ale raději koupím je od tebe za slušné peníze; neboť nevezmu, což tvého jest, Hospodinu, aniž budu obětovati oběti zápalné darem dané."},{"book":"1 Letopisu","chapter":"21","verse":"25","text":"I dal David Ornanovi za to místo zlata ztíží šesti set lotů."},{"book":"1 Letopisu","chapter":"21","verse":"26","text":"A vzdělal tu David oltář Hospodinu, a obětoval zápaly a oběti pokojné, a vzýval Hospodina. Kterýžto vyslyšel ho, spustiv oheň s nebe na oltář zápalu."},{"book":"1 Letopisu","chapter":"21","verse":"27","text":"I řekl Hospodin andělu, aby obrátil meč svůj do pošvy jeho."},{"book":"1 Letopisu","chapter":"21","verse":"28","text":"Toho času když uzřel David, že jej vyslyšel Hospodin na humně Ornana Jebuzejského, obětovával tu oběti."},{"book":"1 Letopisu","chapter":"21","verse":"29","text":"Nebo stánek Hospodinův, kterýž byl učinil Mojžíš na poušti, a oltář k zápalu toho času byl na výsosti v Gabaon."},{"book":"1 Letopisu","chapter":"21","verse":"30","text":"David pak nemohl tam choditi k němu, aby hledal Boha, proto že se zhrozil meče anděla Hospodinova."}]}