{"data":[{"book":"Jeremjáš","chapter":"22","verse":"1","text":"Takto řekl Hospodin: Sejdi do domu krále Judského, a mluv tam slovo toto,"},{"book":"Jeremjáš","chapter":"22","verse":"2","text":"A rci: Slyš slovo Hospodinovo, králi Judský, kterýž sedíš na stolici Davidově, ty i služebníci tvoji i lid tvůj, kteříž chodíte skrze brány tyto."},{"book":"Jeremjáš","chapter":"22","verse":"3","text":"Takto praví Hospodin: Konejte soud a spravedlnost, a vychvacujte obloupeného z ruky násilníka; příchozímu tolikéž, sirotku, ani vdově nečiňte křivdy, aniž jich utiskujte, a krve nevinné nevylévejte na místě tomto."},{"book":"Jeremjáš","chapter":"22","verse":"4","text":"Nebo budete-li to pilně vykonávati, jistě že poberou se skrze brány domu tohoto králové, sedící místo Davida na stolici jeho, jezdíce na vozích, neb na koních, král s služebníky svými i s lidem svým."},{"book":"Jeremjáš","chapter":"22","verse":"5","text":"Jestliže pak neuposlechnete slov těchto, skrze sebe přisahám, dí Hospodin, že poušť bude dům tento."},{"book":"Jeremjáš","chapter":"22","verse":"6","text":"Nebo takto praví Hospodin o domu krále Judského: Byl jsi mi jako Galád a vrch Libánský, ale obrátím tě jistotně v poušť jako města, v nichž se bydliti nemůže."},{"book":"Jeremjáš","chapter":"22","verse":"7","text":"A přistrojím na tebe zhoubce, jednoho každého se zbrojí jeho, kteřížto zpodtínají nejvýbornější cedry tvé, a vmecí na oheň."},{"book":"Jeremjáš","chapter":"22","verse":"8","text":"A když půjdou národové mnozí mimo město toto, a řekne jeden druhému: Proč tak učinil Hospodin městu tomuto velikému?"},{"book":"Jeremjáš","chapter":"22","verse":"9","text":"Tedy řeknou: Proto že opustili smlouvu Hospodina Boha svého, a klaněli se bohům cizím a sloužili jim."},{"book":"Jeremjáš","chapter":"22","verse":"10","text":"Neplačtež mrtvého, aniž ho litujte, ale ustavičně plačte příčinou toho, kterýž odchází; neboť se nenavrátí více, aby pohleděl na zemi, v níž se narodil."},{"book":"Jeremjáš","chapter":"22","verse":"11","text":"Nebo takto praví Hospodin o Sallumovi synu Joziáše, krále Judského, kterýž kraluje místo Joziáše otce svého: Když vyjde z místa tohoto, nenavrátí se sem více."},{"book":"Jeremjáš","chapter":"22","verse":"12","text":"Ale tam v tom místě, kamž jej zastěhují, umře, a tak země této neuzří více."},{"book":"Jeremjáš","chapter":"22","verse":"13","text":"Běda tomu, kdož staví dům svůj s útiskem, a paláce své s křivdou, kterýž bližního svého v službu podrobuje darmo, mzdy pak jeho nedává jemu;"},{"book":"Jeremjáš","chapter":"22","verse":"14","text":"Kterýž říká: Vystavím sobě dům veliký a paláce prostranné, kterýž prolamuje sobě okna, a tafluje cedrovím, a maluje barvou."},{"book":"Jeremjáš","chapter":"22","verse":"15","text":"Zdaliž kralovati budeš, že se pleteš v to cedrové stavení? Otec tvůj zdaliž nejídal a nepíjel? Když konal soud a spravedlnost, tedy dobře bylo jemu."},{"book":"Jeremjáš","chapter":"22","verse":"16","text":"Když soudíval při chudého a nuzného, tedy dobře bylo. Zdaliž mně to není známé? dí Hospodin."},{"book":"Jeremjáš","chapter":"22","verse":"17","text":"Ale oči tvé i srdce tvé nehledí než lakomství tvého, a abys krev nevinnou proléval, a nátisk a křivdu činil."},{"book":"Jeremjáš","chapter":"22","verse":"18","text":"Protož takto praví Hospodin o Joakimovi synu Joziáše, krále Judského: Nebudouť ho kvíliti: Ach, bratře můj, aneb ach, sestro. Nebudou ho kvíliti: Ach, pane, aneb ach, kdež důstojnost jeho?"},{"book":"Jeremjáš","chapter":"22","verse":"19","text":"Pohřbem osličím pohřben bude, vyvlečen a vyvržen jsa za brány Jeruzalémské."},{"book":"Jeremjáš","chapter":"22","verse":"20","text":"Vstup na Libán a křič, i na hoře Bázan vydej hlas svůj; křič také přes brody, když potříni budou všickni milovníci tvoji."},{"book":"Jeremjáš","chapter":"22","verse":"21","text":"Mluvíval jsem s tebou v největším štěstí tvém, říkávalas: Nebuduť poslouchati. Tať jest cesta tvá od dětinství tvého; neuposlechlas zajisté hlasu mého."},{"book":"Jeremjáš","chapter":"22","verse":"22","text":"Všecky pastýře tvé zpase vítr, a milovníci tvoji v zajetí půjdou. Tehdáž jistě hanbiti a styděti se budeš za všelikou nešlechetnost svou."},{"book":"Jeremjáš","chapter":"22","verse":"23","text":"Ó ty, kteráž jsi usadila se na Libánu, jenž se hnízdíš na cedroví, jak milostná budeš, když na tě přijdou svírání a bolest jako rodičky!"},{"book":"Jeremjáš","chapter":"22","verse":"24","text":"Živť jsem já, dí Hospodin, že byť pak byl Koniáš syn Joakima, krále Judského, prstenem pečetním na mé ruce pravé, však tě i odtud strhnu."},{"book":"Jeremjáš","chapter":"22","verse":"25","text":"A vydám tě v ruku těch, kteříž hledají bezživotí tvého, a v ruku těch, jejichž ty se oblíčeje lekáš, totiž v ruku Nabuchodonozora krále Babylonského, a v ruku Kaldejských."},{"book":"Jeremjáš","chapter":"22","verse":"26","text":"A hodím tebou i matkou tvou, kteráž tě porodila, do země cizí, tam, kdež jste se nezrodili, a tam zemřete."},{"book":"Jeremjáš","chapter":"22","verse":"27","text":"Do země pak, po níž toužiti budete, abyste se navrátili tam, tam se nenavrátíte."},{"book":"Jeremjáš","chapter":"22","verse":"28","text":"Zdaliž modlou ničemnou, kteráž roztřískána bývá, bude muž tento Koniáš? Zdali nádobou, v níž není žádné líbosti? Proč by vyházíni byli on i símě jeho, a uvrženi do země, o níž nevědí?"},{"book":"Jeremjáš","chapter":"22","verse":"29","text":"Ó země, země, země, slyš slovo Hospodinovo."},{"book":"Jeremjáš","chapter":"22","verse":"30","text":"Takto praví Hospodin: Zapište to, že muž tento bez dětí bude, a že se jemu nepovede šťastně za dnů jeho. Anobrž nepovede se šťastně i tomu muži, kterýž by z semene jeho seděl na stolici Davidově, a panoval ještě nad Judou."}]}