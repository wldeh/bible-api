{"data":[{"book":"Jeremjáš","chapter":"21","verse":"1","text":"Slovo, kteréž se stalo k Jeremiášovi od Hospodina, když poslal k němu král Sedechiáš Paschura syna Malkiášova a Sofoniáše syna Maaseiášova, kněze, aby řekli:"},{"book":"Jeremjáš","chapter":"21","verse":"2","text":"Poraď se medle o nás s Hospodinem, nebo Nabuchodonozor král Babylonský bojuje proti nám, zdali by snad naložil Hospodin s námi podlé všech divných skutků svých, aby on odtáhl od nás."},{"book":"Jeremjáš","chapter":"21","verse":"3","text":"Tedy řekl Jeremiáš k nim: Tak rcete Sedechiášovi:"},{"book":"Jeremjáš","chapter":"21","verse":"4","text":"Takto praví Hospodin Bůh Izraelský: Aj, já odvrátím nástroje válečné, kteréž jsou v rukou vašich, jimiž vy bojujete proti králi Babylonskému a Kaldejským, kteříž oblehli vás vně za zdí, a shromáždím je do prostřed města tohoto."},{"book":"Jeremjáš","chapter":"21","verse":"5","text":"Bojovati zajisté budu já proti vám rukou vztaženou a ramenem silným, a to v hněvě a v rozpálení i v prchlivosti veliké."},{"book":"Jeremjáš","chapter":"21","verse":"6","text":"A raním obyvatele města tohoto, tak že lidé i hovada morem velikým pomrou."},{"book":"Jeremjáš","chapter":"21","verse":"7","text":"Potom pak (dí Hospodin), dám Sedechiáše krále Judského a služebníky jeho i lid, totiž ty, kteříž pozůstanou v městě tomto po moru, po meči a po hladu, v ruku Nabuchodonozora krále Babylonského, a v ruku nepřátel jejich, a tak v ruku hledajících bezživotí jejich. Kterýžto je zbije ostrostí meče, neodpustí jim, aniž jich šanovati bude, aniž se smiluje."},{"book":"Jeremjáš","chapter":"21","verse":"8","text":"Protož rci lidu tomuto: Takto praví Hospodin: Aj, já kladu před vás cestu života i cestu smrti."},{"book":"Jeremjáš","chapter":"21","verse":"9","text":"Kdokoli zůstane v městě tomto, zahyne od meče, neb hladem, neb morem, ale kdož vyjde a poddá se Kaldejským, kteříž oblehli vás, jistotně živ zůstane, a bude míti život svůj místo kořisti."},{"book":"Jeremjáš","chapter":"21","verse":"10","text":"Nebo postavil jsem zůřivou tvář svou proti městu tomuto k zlému, a ne k dobrému, dí Hospodin. V ruku krále Babylonského vydáno bude, i vypálí je ohněm."},{"book":"Jeremjáš","chapter":"21","verse":"11","text":"Domu pak krále Judského rci: Slyšte slovo Hospodinovo,"},{"book":"Jeremjáš","chapter":"21","verse":"12","text":"Ó dome Davidův, takto praví Hospodin: Držívejte každého jitra soud, a vychvacujte obloupeného z ruky násilníka, aby nevyšla jako oheň prchlivost má, a nehořela, tak že by nebylo žádného, kdo by uhasiti mohl, pro nešlechetnost předsevzetí vašich."},{"book":"Jeremjáš","chapter":"21","verse":"13","text":"Aj já, dí Hospodin, na tebe, kteráž přebýváš v údolí tomto, skálo roviny této, kteříž říkáte: Kdo by přitáhl na nás, aneb kdo by všel do příbytků našich?"},{"book":"Jeremjáš","chapter":"21","verse":"14","text":"Nebo trestati vás budu podlé skutků vašich, dí Hospodin, a zanítím oheň v lese tvém, kterýž zžíře všecko vůkol něho."}]}