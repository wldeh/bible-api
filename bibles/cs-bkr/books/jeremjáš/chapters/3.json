{"data":[{"book":"Jeremjáš","chapter":"3","verse":"1","text":"Dí dále: Propustil-li by muž ženu svou, a ona odejduc od něho, vdala by se za jiného muže, zdaliž se navrátí k ní více? Zdaliž by hrozně nebyla poškvrněna země ta? Ale ty, ač jsi smilnila s milovníky mnohými, a však navratiž se ke mně, dí Hospodin."},{"book":"Jeremjáš","chapter":"3","verse":"2","text":"Pozdvihni očí svých k vysokým místům, a pohleď, kdes necizoložila? Na cestách usazovalas se jim jako Arab na poušti, a poškvrnila jsi země smilstvím svým a nešlechetností svou."},{"book":"Jeremjáš","chapter":"3","verse":"3","text":"A ačkoli zadržáni jsou podzimní dešťové, a deště jarního nebývalo, však čelo ženy nevěstky majíc, nechtělas se styděti."},{"book":"Jeremjáš","chapter":"3","verse":"4","text":"Zdali od nynějšího času volati budeš ke mně: Otče můj, ty jsi vůdce mladosti mé?"},{"book":"Jeremjáš","chapter":"3","verse":"5","text":"Zdaliž Bůh držeti bude hněv na věčnost? Zdali chovati jej bude na věky? Aj, mluvíš i pášeš zlé věci, jakž jen můžeš."},{"book":"Jeremjáš","chapter":"3","verse":"6","text":"Tedy řekl mi Hospodin za dnů Joziáše krále: Viděl-lis, co činila zpurná dcera Izraelská? Chodívala na každou horu vysokou, i pod každé dřevo zelené, a tam smilnila."},{"book":"Jeremjáš","chapter":"3","verse":"7","text":"A ačkoli jsem řekl, když ty všecky věci ona činila: Nechť se navrátí ke mně, však se nenavrátila. Načež hleděla zpronevěřilá sestra její, dcera Judská."},{"book":"Jeremjáš","chapter":"3","verse":"8","text":"Pročež vidělo mi se pro ty všecky příčiny, poněvadž cizoložila zpurná dcera Izraelská, propustiti ji, a dáti jí lístek zapuzení jejího. Však se vždy neulekla zpronevěřilá sestra její, dcera Judská, ale šedši, smilnila také sama."},{"book":"Jeremjáš","chapter":"3","verse":"9","text":"I stalo se, že hanebným smilstvím svým poškvrnila země; nebo cizoložila s kamenem i s dřevem."},{"book":"Jeremjáš","chapter":"3","verse":"10","text":"A však s tím se vším neobrátila se ke mně zpronevěřilá sestra její, dcera Judská, celým srdcem svým, ale pokrytě, praví Hospodin."},{"book":"Jeremjáš","chapter":"3","verse":"11","text":"Protož řekl Hospodin ke mně: Ospravedlnila duši svou zpurná dcera Izraelská, více nežli zpronevěřilá Judská."},{"book":"Jeremjáš","chapter":"3","verse":"12","text":"Jdi a volej slovy těmito ku půlnoci, a rci: Navrať se, zpurná dcero Izraelská, dí Hospodin, a neoboří se tvář má zůřivá na vás; nebo já dobrotivý jsem, dí Hospodin, aniž držím hněvu na věčnost."},{"book":"Jeremjáš","chapter":"3","verse":"13","text":"Jen toliko poznej nepravost svou, že jsi od Hospodina Boha svého odstoupila, a sem i tam běhala cestami svými k cizím pod každé dřevo zelené, a hlasu mého neposlouchali jste, dí Hospodin."},{"book":"Jeremjáš","chapter":"3","verse":"14","text":"Navraťte se synové zpurní, dí Hospodin; nebo já jsem manžel váš, a přijmu vás, jednoho z města, a dva z čeledi, abych vás uvedl na Sion."},{"book":"Jeremjáš","chapter":"3","verse":"15","text":"Kdežto dám vám pastýře podlé srdce svého, kteříž pásti vás budou uměle a rozumně."},{"book":"Jeremjáš","chapter":"3","verse":"16","text":"I stane se, když se rozmnožíte a rozplodíte v této zemi za dnů těch, dí Hospodin, že nebudou říkati více: Truhla smlouvy Hospodinovy, aniž jim vstoupí na srdce, aniž zpomenou na ni, ani k ní choditi, aniž bude více u vážnosti."},{"book":"Jeremjáš","chapter":"3","verse":"17","text":"V ten čas nazývati budou Jeruzalém stolicí Hospodinovou, a shromáždí se tam všickni národové ke jménu Hospodinovu do Jeruzaléma, a nebudou choditi více podlé zdání srdce svého zlého."},{"book":"Jeremjáš","chapter":"3","verse":"18","text":"V těch dnech přijdou dům Judský s domem Izraelským, a přiberou se spolu z země půlnoční do země, kterouž jsem v dědictví uvedl otcům vašim;"},{"book":"Jeremjáš","chapter":"3","verse":"19","text":"Ač já pravím: Kterakž bych tě počísti mohl mezi syny, a dáti tobě zemi žádostivou, dědictví slavné zástupů pohanských, leč abys mne vzýval, říkaje: Otče můj, a od následování mne abys se neodvracel?"},{"book":"Jeremjáš","chapter":"3","verse":"20","text":"Poněvadž jakož žena zpronevěřuje se manželu svému, tak jste se zpronevěřili mně, dome Izraelský, dí Hospodin."},{"book":"Jeremjáš","chapter":"3","verse":"21","text":"Hlas po místech vysokých buď slyšán, pláč pokorné modlitby synů Izraelských. Nebo převrátivše cesty své, zapomněli se na Hospodina Boha svého, řkoucího:"},{"book":"Jeremjáš","chapter":"3","verse":"22","text":"Navraťte se, synové zpurní, a uzdravím odvrácení vaše. Rcete: Aj, my jdeme k tobě, nebo ty, Hospodine, jsi Bůh náš."},{"book":"Jeremjáš","chapter":"3","verse":"23","text":"Právě marné jest v pahrbcích a v množství hor doufání; zajisté v Hospodinu Bohu našem jest spasení Izraelovo."},{"book":"Jeremjáš","chapter":"3","verse":"24","text":"Nebo ohavnost ta zžírala práci otců našich od dětinství našeho, bravy jejich i skoty jejich, syny jejich i dcery jejich."},{"book":"Jeremjáš","chapter":"3","verse":"25","text":"Ležíme v hanbě své, a přikrývá nás pohanění naše, že jsme proti Hospodinu Bohu svému hřešili, my i otcové naši, od dětinství svého až do dne tohoto, a neposlouchali jsme hlasu Hospodina Boha svého."}]}