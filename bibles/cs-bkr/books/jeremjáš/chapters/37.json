{"data":[{"book":"Jeremjáš","chapter":"37","verse":"1","text":"Potom kraloval král Sedechiáš syn Joziášův místo Koniáše syna Joakimova, kteréhož ustanovil králem Nabuchodonozor král Babylonský v zemi Judské."},{"book":"Jeremjáš","chapter":"37","verse":"2","text":"Ale neposlouchal on, ani služebníci jeho, ani lid té země slov Hospodinových, kteráž mluvil skrze Jeremiáše proroka."},{"book":"Jeremjáš","chapter":"37","verse":"3","text":"Ač byl poslal Sedechiáš Jehuchale syna Selemiášova a Sofoniáše syna Maaseiášova, kněze, k Jeremiášovi proroku, aby řekli: Modl se medle za nás Hospodinu Bohu našemu."},{"book":"Jeremjáš","chapter":"37","verse":"4","text":"Nebo Jeremiáš ještě bydlil svobodně u prostřed lidu, aniž ho ještě byli dali do žaláře."},{"book":"Jeremjáš","chapter":"37","verse":"5","text":"A vojsko Faraonovo bylo vytáhlo z Egypta; (nebo uslyšavše Kaldejští, kteříž oblehli byli Jeruzalém, pověst o nich, odtrhli od Jeruzaléma)."},{"book":"Jeremjáš","chapter":"37","verse":"6","text":"Stalo se pak slovo Hospodinovo k Jeremiášovi proroku, řkoucí:"},{"book":"Jeremjáš","chapter":"37","verse":"7","text":"Toto praví Hospodin Bůh Izraelský: Takto rcete králi Judskému, kterýž vás poslal ke mně, abyste se radili se mnou: Aj, vojsko Faraonovo, kteréž potáhne vám na pomoc, navrátí se zase do země své Egyptské."},{"book":"Jeremjáš","chapter":"37","verse":"8","text":"Kaldejští pak navrátí se zase, a bojovati budou proti městu tomuto, a vezmouce je, vypálí je ohněm."},{"book":"Jeremjáš","chapter":"37","verse":"9","text":"Takto praví Hospodin: Nesvoďte sami sebe, říkajíce: Konečně odtrhnou od nás Kaldejští, neboť neodtrhnou."},{"book":"Jeremjáš","chapter":"37","verse":"10","text":"Nýbrž byste pobili všecko vojsko Kaldejských bojujících s vámi, tak že by pozůstali z nich toliko ranění, tiť z stanů svých povstanou, a toto město ohněm vypálí."},{"book":"Jeremjáš","chapter":"37","verse":"11","text":"Stalo se pak, když odtrhlo vojsko Kaldejské od Jeruzaléma před vojskem Faraonovým,"},{"book":"Jeremjáš","chapter":"37","verse":"12","text":"Že vycházel Jeremiáš z Jeruzaléma, jíti chtěje do země Beniaminovy, aby tak vynikl z prostředku lidu."},{"book":"Jeremjáš","chapter":"37","verse":"13","text":"Když pak byl v bráně Beniaminské, byl tu hejtman nad stráží, jménem Jiriáš syn Selemiáše, syna Chananiášova, kterýž jal Jeremiáše proroka, řka: K Kaldejským ty ustupuješ."},{"book":"Jeremjáš","chapter":"37","verse":"14","text":"Jemuž řekl Jeremiáš: Není pravda, neustupujiť já k Kaldejským. Ale nechtěl ho slyšeti, nýbrž jal Jiriáš Jeremiáše, a dovedl jej k knížatům."},{"book":"Jeremjáš","chapter":"37","verse":"15","text":"Tedy rozhněvavše se knížata na Jeremiáše, ubili jej, a dali jej do vězení, do domu Jonatana písaře; nebo z něho byli udělali žalář."},{"book":"Jeremjáš","chapter":"37","verse":"16","text":"Když pak vešel Jeremiáš do té jámy a do sklípků jejích, a seděl tam Jeremiáš mnoho dní."},{"book":"Jeremjáš","chapter":"37","verse":"17","text":"Teprv poslav král Sedechiáš, vzal jej, a tázal se ho král v domě svém tajně, řka: Stalo-li se slovo od Hospodina? Jemuž řekl Jeremiáš: Stalo. Potom řekl: V ruku krále Babylonského vydán budeš."},{"book":"Jeremjáš","chapter":"37","verse":"18","text":"Při tom řekl Jeremiáš králi Sedechiášovi: Coť jsem zavinil aneb služebníkům tvým, aneb lidu tomuto, že jste mne dali do žaláře tohoto?"},{"book":"Jeremjáš","chapter":"37","verse":"19","text":"A kdež jsou proroci vaši, kteříž prorokují vám, říkajíce: Nepřitáhneť král Babylonský na vás, ani na zemi tuto?"},{"book":"Jeremjáš","chapter":"37","verse":"20","text":"Nyní tedy slyš, žádám, pane můj králi, nechť, prosím, místo má před tebou pokorná prosba má; nedopouštěj mne zase voditi do domu Jonatana písaře, abych tam neumřel."},{"book":"Jeremjáš","chapter":"37","verse":"21","text":"I přikázal král Sedechiáš, aby vsadili Jeremiáše do síně stráže, a dávali jemu pecník chleba na den z ulice pekařů, dokudž by nebyl vytráven všecken chléb v městě. A tak seděl Jeremiáš v síni stráže."}]}