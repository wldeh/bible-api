{"data":[{"book":"1 Královská","chapter":"15","verse":"1","text":"Léta pak osmnáctého království Jeroboáma syna Nebatova, kraloval Abiam nad Judou."},{"book":"1 Královská","chapter":"15","verse":"2","text":"Tři léta kraloval v Jeruzalémě. A jméno matky jeho bylo Maacha, dcera Abissalomova."},{"book":"1 Královská","chapter":"15","verse":"3","text":"Ten chodil ve všech hříších otce svého, kteréž páchal před oblíčejem jeho; a nebylo srdce jeho celé při Hospodinu Bohu jeho, jako srdce Davida otce jeho."},{"book":"1 Královská","chapter":"15","verse":"4","text":"A však pro Davida dal jemu Hospodin Bůh jeho svíci v Jeruzalémě, vzbudiv syna jeho po něm, a utvrdiv Jeruzalém,"},{"book":"1 Královská","chapter":"15","verse":"5","text":"Proto že David činil to, což bylo dobrého před Hospodinem, a neuchýlil se od žádné věci z těch, kteréž jemu byl přikázal, po všecky dny života svého, kromě skutku při Uriášovi Hetejském."},{"book":"1 Královská","chapter":"15","verse":"6","text":"A byl boj mezi Roboámem a Jeroboámem po všecky dny života jeho."},{"book":"1 Královská","chapter":"15","verse":"7","text":"Jiné pak věci Abiamovy, a všecko což činil, popsáno jest v knize o králích Judských, ano i o boji mezi Abiamem a Jeroboámem."},{"book":"1 Královská","chapter":"15","verse":"8","text":"A když usnul Abiam s otci svými, pochovali ho v městě Davidově. I kraloval Aza syn jeho místo něho."},{"book":"1 Královská","chapter":"15","verse":"9","text":"A tak léta dvadcátého Jeroboáma, krále Izraelského, kraloval Aza nad Judou."},{"book":"1 Královská","chapter":"15","verse":"10","text":"Jedno a čtyřidceti let kraloval v Jeruzalémě. A jméno matky jeho bylo Maacha, dcera Abissalomova."},{"book":"1 Královská","chapter":"15","verse":"11","text":"I činil Aza, což dobrého bylo před Hospodinem, jako David otec jeho."},{"book":"1 Královská","chapter":"15","verse":"12","text":"Nebo ohyzdné sodomáře vyplénil z země, a odjal všecky modly, kterýchž nadělali otcové jeho."},{"book":"1 Královská","chapter":"15","verse":"13","text":"Nadto i Maachu matku svou ssadil, aby nebyla královnou; nebo byla udělala hroznou modlu v háji. Protož podťal Aza modlu tu ohyzdnou, a spálil při potoku Cedron."},{"book":"1 Královská","chapter":"15","verse":"14","text":"A ačkoli výsosti nebyly zkaženy, a však srdce Azovo bylo celé při Bohu po všecky dny jeho."},{"book":"1 Královská","chapter":"15","verse":"15","text":"Vnesl také ty věci, kteréž posvěceny byly od otce jeho, i ty věci, kterýchž sám posvětil, do domu Hospodinova, stříbro a zlato i nádoby."},{"book":"1 Královská","chapter":"15","verse":"16","text":"Pročež byla válka mezi Azou a Bázou, králem Izraelským, po všecky dny jejich."},{"book":"1 Královská","chapter":"15","verse":"17","text":"Nebo Báza král Izraelský vytáhl proti Judovi, a stavěl Ráma, aby nedal žádnému vyjíti ani jíti k Azovi králi Judskému."},{"book":"1 Královská","chapter":"15","verse":"18","text":"Ale vzav Aza všecko stříbro i zlato, kteréž pozůstalo v pokladích domu Hospodinova, a v pokladích domu královského, dal je v ruce služebníků svých, a poslal je král Aza k Benadadovi synu Tabremmon, syna Hezion, králi Syrskému, kterýž bydlil v Damašku, řka:"},{"book":"1 Královská","chapter":"15","verse":"19","text":"Smlouva jest mezi mnou a mezi tebou, mezi otcem mým a mezi otcem tvým. Aj, teď posílám tobě dar, stříbro a zlato; jdi, zruš smlouvu svou s Bázou králem Izraelským, ať odtrhne ode mne."},{"book":"1 Královská","chapter":"15","verse":"20","text":"I uposlechl Benadad krále Azy, a poslav knížata s vojsky svými proti městům Izraelským, dobyl Jon a Dan, též Abelbetmaachy, i všeho Ceneretu, a vší země Neftalím."},{"book":"1 Královská","chapter":"15","verse":"21","text":"To když uslyšel Báza, přestal stavěti Ráma, a zůstal v Tersa."},{"book":"1 Královská","chapter":"15","verse":"22","text":"Tedy král Aza provolal po všem Judstvu, žádného nevyměňuje. I pobrali to kamení z Ráma, i dříví jeho, z něhož stavěl Báza, a vystavěl z toho král Aza Gabaa Beniaminovo a Masfa."},{"book":"1 Královská","chapter":"15","verse":"23","text":"Jiné pak všecky věci Azovy, i všecka síla jeho a cokoli dělal, i jaká města vystavěl, zapsáno jest v knize o králích Judských. Jen že v věku starosti své byl nemocný na nohy."},{"book":"1 Královská","chapter":"15","verse":"24","text":"I usnul Aza s otci svými, a pochován jest s nimi v městě Davida otce svého. A kraloval místo něho Jozafat syn jeho."},{"book":"1 Královská","chapter":"15","verse":"25","text":"Nádab pak syn Jeroboámův, počal kralovati nad Izraelem léta druhého Azy, krále Judského, a kraloval nad Izraelem dvě létě."},{"book":"1 Královská","chapter":"15","verse":"26","text":"A činil to, což zlého jest před očima Hospodinovýma, chodě po cestě otce svého, v hříších jeho, jimiž k hřešení přivodil lid Izraelský."},{"book":"1 Královská","chapter":"15","verse":"27","text":"I činil mu úklady Báza syn Achiášův z domu Izachar, a porazil ho Báza u Gebbeton, kteréž bylo Filistinských. Nádab zajisté a všickni Izraelští oblehli byli Gebbeton."},{"book":"1 Královská","chapter":"15","verse":"28","text":"A tak zabil ho Báza léta třetího Azy, krále Judského, a kraloval místo něho."},{"book":"1 Královská","chapter":"15","verse":"29","text":"I stalo se, když počal kralovati, že zahubil všecken dům Jeroboámův, a nepozůstavil žádné duše z Jeroboáma, až je i vyhladil vedlé řeči Hospodinovy, kterouž byl mluvil skrze služebníka svého Achiáše Silonského,"},{"book":"1 Královská","chapter":"15","verse":"30","text":"Pro hříchy Jeroboámovy, jimiž hřešil, a jimiž k hřešení přivodil lid Izraelský, pro dráždění jeho, kterýmž dráždil Hospodina Boha Izraelského."},{"book":"1 Královská","chapter":"15","verse":"31","text":"Jiné pak věci Nádabovy a všecko, což činil, zapsáno jest v knize o králích Izraelských."},{"book":"1 Královská","chapter":"15","verse":"32","text":"Byla tedy válka mezi Azou, a mezi Bázou králem Izraelským, po všecky dny jejich."},{"book":"1 Královská","chapter":"15","verse":"33","text":"Léta třetího Azy, krále Judského, kraloval Báza syn Achiášův nade vším Izraelem v Tersa za čtyřmecítma let."},{"book":"1 Královská","chapter":"15","verse":"34","text":"A činil to, což zlého jest před Hospodinem, chodě po cestě Jeroboámově a v hříších jeho, jimiž k hřešení přivodil Izraele."}]}