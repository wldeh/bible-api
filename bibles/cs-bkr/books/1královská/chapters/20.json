{"data":[{"book":"1 Královská","chapter":"20","verse":"1","text":"Tedy Benadad král Syrský, shromáždiv všecka vojska svá, a maje s sebou třidceti a dva krále, též koně i vozy, vytáhl a oblehl Samaří a dobýval ho."},{"book":"1 Královská","chapter":"20","verse":"2","text":"I poslal posly k Achabovi králi Izraelskému do města,"},{"book":"1 Královská","chapter":"20","verse":"3","text":"A vzkázal jemu: Takto praví Benadad: Stříbro tvé a zlato tvé mé jest, též ženy tvé i synové tvoji nejzdárnější moji jsou."},{"book":"1 Královská","chapter":"20","verse":"4","text":"I odpověděl král Izraelský a řekl: Vedlé řeči tvé, pane můj králi, tvůj jsem i všecko, což mám."},{"book":"1 Královská","chapter":"20","verse":"5","text":"Opět navrátivše se poslové, řekli: Takto praví Benadad: Poslal jsem k tobě, aťby řekli: Stříbro své a zlato své, ženy své i syny své dáš mi."},{"book":"1 Královská","chapter":"20","verse":"6","text":"Ale však o tomto čase zítra pošli služebníky své k tobě, aby přehledali dům tvůj i domy služebníků tvých, a oniť všecko, cožkoli máš nejlepšího, vezmouce v ruce své, poberou."},{"book":"1 Královská","chapter":"20","verse":"7","text":"A tak povolav král Izraelský všech starších země té, řekl: Posuďte medle, a vizte, jakť ten zlého hledá; nebo poslal ke mně pro ženy mé a pro syny mé, též pro stříbro mé i pro zlato mé, a neodepřel jsem jemu."},{"book":"1 Královská","chapter":"20","verse":"8","text":"I řekli jemu všickni starší a všecken lid: Neposlouchejž ho, ani mu povoluj."},{"book":"1 Královská","chapter":"20","verse":"9","text":"Protož odpověděl poslům Benadadovým: Povězte pánu mému králi: Všecko to, o čež jsi poslal k služebníku svému prvé, učiním, ale této věci učiniti nemohu. Takž odešli poslové, a donesli mu tu odpověd."},{"book":"1 Královská","chapter":"20","verse":"10","text":"Ještě poslal k němu Benadad a řekl: Toto ať mi učiní bohové a toto ať přidadí, dostane-li se prachu Samařského do hrstí všeho lidu, kterýž jest se mnou."},{"book":"1 Královská","chapter":"20","verse":"11","text":"Zase odpověděl král Izraelský a řekl: Povězte, ať se nechlubí ten, kterýž se strojí do zbroje, jako ten, kterýž svláčí zbroj."},{"book":"1 Královská","chapter":"20","verse":"12","text":"I stalo se, když uslyšel tu řeč, (nebo pil on i králové v staních), že řekl služebníkům svým: Přitrhněte. I přitrhli k městu."},{"book":"1 Královská","chapter":"20","verse":"13","text":"A hle, prorok nějaký přišed k Achabovi králi Izraelskému, řekl: Toto praví Hospodin: Zdaliž jsi neviděl všeho množství tohoto velikého? Hle, já dám je dnes v ruku tvou, abys poznal, že já jsem Hospodin."},{"book":"1 Královská","chapter":"20","verse":"14","text":"A když řekl Achab: Skrze koho? odpověděl on: Tak praví Hospodin: Skrze služebníky knížat krajů. Řekl ještě: Kdo svede tu bitvu? Odpověděl: Ty."},{"book":"1 Královská","chapter":"20","verse":"15","text":"A protož sečtl služebníky knížat krajů, jichž bylo dvě stě třidceti a dva; po nich sečtl i všecken lid všech synů Izraelských, sedm tisíců."},{"book":"1 Královská","chapter":"20","verse":"16","text":"I vytáhli o poledni. Benadad pak pil a ožral se v staních, on i třidceti a dva králové pomocníci jeho."},{"book":"1 Královská","chapter":"20","verse":"17","text":"A tak vytáhli služebníci knížat krajů nejprvé. I poslal Benadad, (když mu pověděli, řkouce: Muži vytáhli z Samaří),"},{"book":"1 Královská","chapter":"20","verse":"18","text":"A řekl: Buď že vytáhli o pokoj, zjímejte je živé, buď že k bitvě vytáhli, zjímejte je živé."},{"book":"1 Královská","chapter":"20","verse":"19","text":"Tak, pravím, vytáhli z města ti služebníci knížat krajů, a vojsko za nimi táhlo."},{"book":"1 Královská","chapter":"20","verse":"20","text":"A porazili jeden každý muže svého, tak že utíkali Syrští, Izraelští pak honili je. Ale Benadad král Syrský utekl na koni s jízdnými."},{"book":"1 Královská","chapter":"20","verse":"21","text":"Potom vytáhl král Izraelský, a pobil koně i vozy zkazil, a tak porazil Syrské ranou velikou."},{"book":"1 Královská","chapter":"20","verse":"22","text":"Opět přišel prorok ten k králi Izraelskému, a řekl jemu: Jdiž, zmužile se měj a věz i viz, co bys měl činiti; nebo zase po roce král Syrský vytáhne proti tobě."},{"book":"1 Královská","chapter":"20","verse":"23","text":"Tedy služebníci krále Syrského řekli jemu: Bohové hor jsouť bohové jejich, protož nás přemohli; ale bojujme proti nim na rovinách, zvíš, nepřemůžeme-li jich."},{"book":"1 Královská","chapter":"20","verse":"24","text":"Protož učiň toto: Odbuď těch králů, jednoho každého z místa jeho, a postav vývody místo nich."},{"book":"1 Královská","chapter":"20","verse":"25","text":"Ty pak sečti sobě vojsko z svých jako vojsko oněch, kteříž padli, a koně jako ony koně, a vozy jako ony vozy; i budeme bojovati proti nim na rovinách, a zvíš, nepřemůžeme-liť jich. I uposlechl hlasu jejich a učinil tak."},{"book":"1 Královská","chapter":"20","verse":"26","text":"I stalo se po roce, že sečtl Benadad Syrské a vytáhl do Afeku, aby bojoval proti Izraelovi."},{"book":"1 Královská","chapter":"20","verse":"27","text":"Izraelští také sečteni jsou, a opatřivše se stravou, vytáhli jim v cestu. I položili se Izraelští proti nim jako dvě malá stáda koz, Syrští pak přikryli tu zemi."},{"book":"1 Královská","chapter":"20","verse":"28","text":"V tom přišel týž muž Boží, a mluvil králi Izraelskému a řekl: Takto praví Hospodin: Proto že pravili Syrští: Bohem hor jest Hospodin a ne Bohem rovin, dám všecko množství toto veliké v ruce tvé, abyste věděli, že já jsem Hospodin."},{"book":"1 Královská","chapter":"20","verse":"29","text":"A tak leželi oni proti nim za sedm dní; i stalo se dne sedmého, že svedli bitvu. I porazili synové Izraelští z Syrských sto tisíc pěších dne jednoho."},{"book":"1 Královská","chapter":"20","verse":"30","text":"Jiní pak zutíkali do města Afeku, kdež padla zed na dvadceti a sedm tisíc mužů, kteříž byli pozůstali. Ale Benadad utíkaje, přišel do města, do nejtajnějšího pokoje."},{"book":"1 Královská","chapter":"20","verse":"31","text":"I řekli jemu služebníci jeho: Aj, toto jsme slýchali, že králové domu Izraelského jsou králové milosrdní. Medle, nechť vezmeme pytle na bedra svá a provazy na hlavy své, a vejdeme k králi Izraelskému; snad při životu zachová tebe."},{"book":"1 Královská","chapter":"20","verse":"32","text":"A protož přepásali pytli bedra svá, a provazy vzali na hlavy své, a přišli k králi Izraelskému a řekli: Služebník tvůj Benadad praví: Prosím, nechť jsem zachován při životu. Kterýž řekl: Což jest ještě živ? Bratr tě můj."},{"book":"1 Královská","chapter":"20","verse":"33","text":"Muži pak ti soudíc to za dobré znamení, rychle chytili ta slova od něho a řekli: Bratrť jest tvůj Benadad. I řekl: Jděte, přiveďte ho sem. Takž vyšel k němu Benadad, i kázal mu vstoupiti na svůj vůz."},{"book":"1 Královská","chapter":"20","verse":"34","text":"Tedy řekl jemu Benadad: Města, kteráž otec můj pobral otci tvému, navrátímť, a ulice zděláš sobě v Damašku, jako byl udělal otec můj v Samaří. I odpověděl: Já vedlé smlouvy této propustím tě. A tak učinil s ním smlouvu a propustil ho."},{"book":"1 Královská","chapter":"20","verse":"35","text":"Muž pak nějaký z synů prorockých řekl bližnímu svému z rozkazu Božího: Ubí mne medle. Ale muž ten nechtěl ho bíti."},{"book":"1 Královská","chapter":"20","verse":"36","text":"Kterýž řekl jemu: Proto že jsi neuposlechl hlasu Hospodinova, aj teď, když půjdeš ode mne, udáví tě lev. A když šel od něho, trefil na něj lev a udávil ho."},{"book":"1 Královská","chapter":"20","verse":"37","text":"Opět nalezl muže druhého, jemuž řekl: Medle, ubí mne. Kterýž ubil ho velice a ranil."},{"book":"1 Královská","chapter":"20","verse":"38","text":"I odšed prorok ten, postavil se králi v cestě, a změnil se, zavěsiv sobě oči."},{"book":"1 Královská","chapter":"20","verse":"39","text":"A když král pomíjel, zvolal na něj a řekl: Služebník tvůj vyšel do bitvy, a hle, jeden odšed, přivedl ke mně muže a řekl: Ostříhej toho muže, jestliže se pak ztratí, budeť život tvůj za život jeho, aneb centnéř stříbra položíš."},{"book":"1 Královská","chapter":"20","verse":"40","text":"V tom když služebník tvůj toho i onoho hleděl, tožť se ztratil. Pročež řekl jemu král Izraelský: Takový buď soud tvůj, jakýž jsi sám vypověděl."},{"book":"1 Královská","chapter":"20","verse":"41","text":"Tedy rychle odhradil tvář svou, a poznal ho král Izraelský, že by z proroků byl."},{"book":"1 Královská","chapter":"20","verse":"42","text":"I řekl jemu: Takto praví Hospodin: Poněvadž jsi z ruky pustil muže k smrti odsouzeného, budeť život tvůj za život jeho, a lid tvůj za lid jeho."},{"book":"1 Královská","chapter":"20","verse":"43","text":"Protož odjel král Izraelský do domu svého, smutný jsa a hněvaje se, a přišel do Samaří."}]}