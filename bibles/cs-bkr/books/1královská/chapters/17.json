{"data":[{"book":"1 Královská","chapter":"17","verse":"1","text":"Tedy Eliáš Tesbitský, obyvatel Galádský, mluvil k Achabovi: Živť jest Hospodin Bůh Izraelský, před jehož oblíčejem stojím, že nebude těchto let rosy ani deště, jediné vedlé řeči mé."},{"book":"1 Královská","chapter":"17","verse":"2","text":"I stalo se slovo Hospodinovo k němu, řkoucí:"},{"book":"1 Královská","chapter":"17","verse":"3","text":"Odejdi odsud a obrať se k východu, a skrej se u potoka Karit, kterýž jest naproti Jordánu."},{"book":"1 Královská","chapter":"17","verse":"4","text":"A budeš z toho potoka píti, krkavcům pak jsem přikázal, aby tě tam krmili."},{"book":"1 Královská","chapter":"17","verse":"5","text":"Kterýž odšed, učinil, jakž mu přikázal Hospodin. Nebo odšed, usadil se při potoku Karit, kterýž byl proti Jordánu."},{"book":"1 Královská","chapter":"17","verse":"6","text":"A krkavci přinášeli jemu chléb a maso každého jitra, též chléb a maso každého večera, a z potoka pil."},{"book":"1 Královská","chapter":"17","verse":"7","text":"Tedy po přeběhnutí dnů některých vysechl ten potok, nebo nebylo žádného deště v té zemi."},{"book":"1 Královská","chapter":"17","verse":"8","text":"I stalo se slovo Hospodinovo k němu, řkoucí:"},{"book":"1 Královská","chapter":"17","verse":"9","text":"Vstaň a jdi do Sarepty Sidonské, a buď tam. Aj, přikázal jsem ženě vdově, aby tě živila."},{"book":"1 Královská","chapter":"17","verse":"10","text":"Kterýž vstav, šel do Sarepty, a přišel k bráně města, a aj, žena vdova sbírala tu dříví. A zavolav jí, řekl: Medle, přines mi trochu vody v nádobě, abych se napil."},{"book":"1 Královská","chapter":"17","verse":"11","text":"A když šla, aby přinesla, zavolal jí zase a řekl: Medle, přines mi také kousek chleba v ruce své."},{"book":"1 Královská","chapter":"17","verse":"12","text":"I odpověděla: Živť jest Hospodin Bůh tvůj, žeť nemám žádného chleba, ani podpopelného, kromě hrsti mouky v kbelíku a maličko oleje v nádobce, a aj, sbírám dvě dřevě, abych šla a připravila to sobě a synu svému, abychom snědouce to, za tím zemříti musili."},{"book":"1 Královská","chapter":"17","verse":"13","text":"I řekl jí Eliáš: Neboj se. Jdi a učiň, jakž jsi řekla, a však udělej mi prvé z toho malý chléb podpopelný a přines mi; potom sobě a synu svému uděláš."},{"book":"1 Královská","chapter":"17","verse":"14","text":"Neboť toto praví Hospodin Bůh Izraelský: Mouka z kbelíka toho nebude strávena, aniž oleje v nádobce té ubude až do toho dne, když dá Hospodin déšť na zemi."},{"book":"1 Královská","chapter":"17","verse":"15","text":"I šla a učinila vedlé řeči Eliášovy, a jedla ona i on i čeled její až do těch dní."},{"book":"1 Královská","chapter":"17","verse":"16","text":"Z kbelíka toho mouka nebyla strávena, aniž oleje v nádobce ubylo, vedlé řeči Hospodinovy, kterouž mluvil skrze Eliáše."},{"book":"1 Královská","chapter":"17","verse":"17","text":"A když to přeběhlo, stalo se, že se roznemohl syn ženy, paní toho domu, a byla nemoc jeho velmi těžká, tak že nezůstalo v něm dýchání."},{"book":"1 Královská","chapter":"17","verse":"18","text":"Protož řekla Eliášovi: Co mně a tobě, muži Boží? Přišel jsi ke mně, abys mi připomenul nepravost mou, a umořil syna mého?"},{"book":"1 Královská","chapter":"17","verse":"19","text":"Kterýž odpověděl jí: Dej sem syna svého. A vzav ho z lůna jejího, vnesl jej na síň, kdež sám přebýval, a položil ho na lůžko své."},{"book":"1 Královská","chapter":"17","verse":"20","text":"Tedy volal k Hospodinu a řekl: Hospodine Bože můj, také-liž s tou vdovou, u kteréž pohostinu jsem, tak zle nakládáš, že jsi umořil syna jejího?"},{"book":"1 Královská","chapter":"17","verse":"21","text":"A roztáh se nad dítětem po třikrát, zvolal k Hospodinu a řekl: Hospodine Bože můj, prosím, nechť se navrátí duše dítěte tohoto do vnitřností jeho."},{"book":"1 Královská","chapter":"17","verse":"22","text":"I vyslyšel Hospodin hlas Eliášův, a navrátila se duše dítěte do vnitřností jeho, i ožilo."},{"book":"1 Královská","chapter":"17","verse":"23","text":"A vzav Eliáš dítě, snesl je z síně do domu, a dal je matce jeho. I řekl Eliáš: Pohleď, syn tvůj živ jest."},{"book":"1 Královská","chapter":"17","verse":"24","text":"Tedy řekla žena Eliášovi: Jižť jsem nyní poznala, že jsi muž Boží, a že řeč Hospodinova v ústech tvých jest pravá."}]}