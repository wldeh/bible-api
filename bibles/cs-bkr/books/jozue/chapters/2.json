{"data":[{"book":"Jozue","chapter":"2","verse":"1","text":"Poslal pak byl Jozue, syn Nun, z Setim dva muže špehéře tajně, řka: Jděte, shlédněte zemi, zvlášť Jericho. I šli a vešli do domu ženy nevěstky, jejíž jméno bylo Raab, a odpočinuli tu."},{"book":"Jozue","chapter":"2","verse":"2","text":"Ale jakž oznámeno bylo králi Jericha a povědíno: Aj, muži přišli sem této noci z synů Izraelských, aby shlédli zemi,"},{"book":"Jozue","chapter":"2","verse":"3","text":"Tedy poslal král Jericha k Raab, řka: Vyveď muže, kteříž přišli k tobě, a vešli do domu tvého, nebo k vyšpehování vší země přišli."},{"book":"Jozue","chapter":"2","verse":"4","text":"(Pojavši pak žena ty dva muže, skryla je.) Kteráž odpověděla: Pravda jest, přišliť jsou ke mně muži, ale nevěděla jsem, odkud jsou."},{"book":"Jozue","chapter":"2","verse":"5","text":"A když bránu zavírati měli v soumrak, vyšli muži ti, a nevím, kam jsou šli; hoňte je rychle, nebo dostihnete jich."},{"book":"Jozue","chapter":"2","verse":"6","text":"Ale ona rozkázala jim vstoupiti na střechu, a skryla je v pazdeří lněném, kteréž byla skladla na střeše."},{"book":"Jozue","chapter":"2","verse":"7","text":"Muži pak vyslaní honili je cestou Jordánskou až k brodům; a zavřína jest brána, jakž vyšli ti, kteříž je honili."},{"book":"Jozue","chapter":"2","verse":"8","text":"Prvé pak, než usnuli špehéři, vstoupila k nim ona na střechu,"},{"book":"Jozue","chapter":"2","verse":"9","text":"A řekla mužům těm: Vím, že Hospodin dal vám zemi tuto, nebo připadl na nás strach váš, tak že oslábli všickni obyvatelé země před tváří vaší."},{"book":"Jozue","chapter":"2","verse":"10","text":"Slyšeli jsme zajisté, jak vysušil Hospodin vody moře Rudého před tváří vaší, když jste vyšli z Egypta, a co jste učinili dvěma králům Amorejským, kteříž byli za Jordánem, Seonovi a Ogovi, kteréž jste zahladili jako proklaté."},{"book":"Jozue","chapter":"2","verse":"11","text":"Což když jsme uslyšeli, osláblo srdce naše, aniž zůstává více v kom duše před tváří vaší, nebo Hospodin Bůh váš jest Bůh na nebi svrchu, i na zemi dole."},{"book":"Jozue","chapter":"2","verse":"12","text":"Nyní tedy, prosím, přisáhněte mi skrze Hospodina, poněvadž jsem učinila vám milosrdenství, že i vy učiníte s domem otce mého milosrdenství, a dáte mi znamení jisté,"},{"book":"Jozue","chapter":"2","verse":"13","text":"Že budete živiti otce mého i matku mou, bratří mé i sestry mé a všecko, cožkoli jejich jest, a vysvobodíte duše naše od smrti."},{"book":"Jozue","chapter":"2","verse":"14","text":"I řekli jí muži ti: Duše naše za vás nechť jsou na smrt; jestliže však nepronesete řeči naší této, takť se jistě stane, že když nám dá Hospodin zemi tuto, tehdy učiníme s tebou milosrdenství a pravdu."},{"book":"Jozue","chapter":"2","verse":"15","text":"Protož spustila je oknem po provazu; nebo dům její byl při zdi městské, a na zdi ona bydlila."},{"book":"Jozue","chapter":"2","verse":"16","text":"I řekla jim: Jděte k této hoře, aby se nepotkali s vámi, kteříž vás honí, a krejte se tam za tři dni, až se oni zase navrátí, a potom půjdete cestou svou."},{"book":"Jozue","chapter":"2","verse":"17","text":"Tedy řekli muži k ní: Prosti budeme od této přísahy tvé, kterouž jsi zavázala nás,"},{"book":"Jozue","chapter":"2","verse":"18","text":"Jestliže, když vejdeme do země, neuvážeš provázku tohoto z nití hedbáví červeného dvakrát barveného v tomto okně, jímž jsi nás spustila, také otce svého a matky své, i bratří svých, a všeho domu otce svého neshromáždíš-li k sobě do domu."},{"book":"Jozue","chapter":"2","verse":"19","text":"Také kdo by vyšel ven ze dveří domu tvého, krev jeho bude na hlavu jeho, ale my budeme bez viny; a každého toho, kdož bude s tebou v domě, jestliže by se kdo rukou dotekl, krev jeho na hlavy naše připadni."},{"book":"Jozue","chapter":"2","verse":"20","text":"Jestliže pak proneseš tuto řeč naši, budeme prosti od přísahy tvé, kterouž jsi nás zavázala."},{"book":"Jozue","chapter":"2","verse":"21","text":"Odpověděla ona: Nechť jest tak, jakž jste řekli. I propustila je a odešli; i uvázala provázek z hedbáví červeného dvakrát barveného v tom okně."},{"book":"Jozue","chapter":"2","verse":"22","text":"Odšedše pak, přišli na horu, a pobyli tam za tři dni, dokudž se nenavrátili, kteříž je honili; nebo jich hledali ti, kteříž je honili po všech cestách, ale nic nenalezli."},{"book":"Jozue","chapter":"2","verse":"23","text":"Ti pak dva muži sšedše s hory, navrátili se a přeplavili se přes Jordán; i přišli k Jozue, synu Nun, a vypravovali jemu všecko, co se s nimi dálo."},{"book":"Jozue","chapter":"2","verse":"24","text":"A řekli k Jozue: Dalť jest Hospodin v ruce naše všecku zemi, nebo se zděsili všickni obyvatelé země tváři naší."}]}