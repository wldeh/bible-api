{"data":[{"book":"2 Letopisu","chapter":"30","verse":"1","text":"Potom poslal Ezechiáš ke všemu lidu Izraelskému a Judskému, psal také listy k Efraimovi a Manassesovi, aby přišli do domu Hospodinova do Jeruzaléma, a slavili velikunoc Hospodinu Bohu Izraelskému."},{"book":"2 Letopisu","chapter":"30","verse":"2","text":"Snesli se pak byli na tom král i knížata jeho, i všecko shromáždění v Jeruzalémě, aby slavili velikunoc měsíce druhého."},{"book":"2 Letopisu","chapter":"30","verse":"3","text":"Nebo nemohli slaviti toho času, proto že kněží posvěcených se nedostávalo, aniž se lid byl shromáždil do Jeruzaléma."},{"book":"2 Letopisu","chapter":"30","verse":"4","text":"I vidělo se to za dobré králi i všemu množství,"},{"book":"2 Letopisu","chapter":"30","verse":"5","text":"A usoudili, aby provolati dali po všem Izraeli, od Bersabé až do Dan, aby přišli k slavení velikonoci Hospodinu Bohu Izraelskému do Jeruzaléma; nebo již byli dávno neslavili tak, jakž psáno jest."},{"book":"2 Letopisu","chapter":"30","verse":"6","text":"Protož šli poslové s listy od krále a od knížat jeho po vší zemi Izraelské a Judské s rozkazem královským tímto: Synové Izraelští, obraťte se k Hospodinu Bohu Abrahamovu, Izákovu a Izraelovu, i obrátí se k ostatkům, kteříž jste koli znikli ruky králů Assyrských."},{"book":"2 Letopisu","chapter":"30","verse":"7","text":"A nebývejte jako otcové vaši a bratří vaši, kteříž převráceně činili proti Hospodinu Bohu otců svých, pročež dal je v zpuštění, jakž sami vidíte."},{"book":"2 Letopisu","chapter":"30","verse":"8","text":"Nyní tedy nezatvrzujte šijí svých tak, jako otcové vaši. Podejte ruky Hospodinu, a poďte do svatyně jeho, kteréž posvětil na věky, a služte Hospodinu Bohu svému, a odvrátí se od vás hněv prchlivosti jeho."},{"book":"2 Letopisu","chapter":"30","verse":"9","text":"Nebo obrátíte-li se k Hospodinu, bratří vaši i synové vaši milosrdenství obdrží u těch, kteříž je zjímali, tak že se navrátí do země této. Milosrdný zajisté a dobrotivý jest Hospodin Bůh váš, aniž odvrátí tváři od vás, jestliže se obrátíte k němu."},{"book":"2 Letopisu","chapter":"30","verse":"10","text":"Když pak ti poslové chodili z města do města po kraji Efraim a Manasse až do Zabulon, posmívali se a utrhali jim."},{"book":"2 Letopisu","chapter":"30","verse":"11","text":"Ale však někteří z Asser, Manasses a Zabulon, poníživše se, přišli do Jeruzaléma."},{"book":"2 Letopisu","chapter":"30","verse":"12","text":"V Judstvu tolikéž byla ruka Boží, tak že jim dal srdce jedno k vykonání rozkazu králova a knížat, podlé slova Hospodinova."},{"book":"2 Letopisu","chapter":"30","verse":"13","text":"I sešlo se do Jeruzaléma lidu mnoho, aby drželi slavnost přesnic měsíce druhého, shromáždění velmi veliké."},{"book":"2 Letopisu","chapter":"30","verse":"14","text":"Tedy povstavše, pobořili oltáře, kteříž byli v Jeruzalémě; též i všecky oltáře, na kterýchž se kadívalo, rozbořili a vmetali do potoka Cedron."},{"book":"2 Letopisu","chapter":"30","verse":"15","text":"Potom pak obětovali beránka velikonočního, čtrnáctého dne měsíce druhého. Kněží pak a Levítové zastyděvše se, posvětili se, a přivedli oběti do domu Hospodinova."},{"book":"2 Letopisu","chapter":"30","verse":"16","text":"A stáli v řadu svém vedlé povinnosti své podlé zákona Mojžíše muže Božího, a kněží kropili krví, berouce ji z rukou Levítů."},{"book":"2 Letopisu","chapter":"30","verse":"17","text":"Nebo mnozí byli v shromáždění, kteříž se neposvětili. Protož Levítové zabíjeli beránky velikonoční za každého nečistého, k tomu, aby jich posvětili Hospodinu."},{"book":"2 Letopisu","chapter":"30","verse":"18","text":"Veliký zajisté díl toho lidu, množství z Efraima, Manassesa, Izachara a Zabulona, neočistili se, a však jedli beránka velikonočního jinak než psáno jest. Ale modlil se Ezechiáš za ně, řka: Dobrotivý Hospodin očistiž toho,"},{"book":"2 Letopisu","chapter":"30","verse":"19","text":"Kdožkoli celým srdcem svým se ustavil, aby hledal Boha, Hospodina Boha otců svých, byť pak i očištěn nebyl vedlé očišťování svatého."},{"book":"2 Letopisu","chapter":"30","verse":"20","text":"I vyslyšel Hospodin Ezechiáše, a uzdravil lid."},{"book":"2 Letopisu","chapter":"30","verse":"21","text":"A tak drželi synové Izraelští, kteříž byli v Jeruzalémě, slavnost přesnic za sedm dní s veselím velikým, a chválili Hospodina každého dne Levítové a kněží na nástrojích sílu Hospodinovu."},{"book":"2 Letopisu","chapter":"30","verse":"22","text":"Mluvil pak byl Ezechiáš přívětivě ke všechněm Levítům vyučujícím známosti pravé Hospodina. I jedli oběti slavnosti té za sedm dní, obětujíce oběti pokojné, a oslavujíce Hospodina Boha otců svých."},{"book":"2 Letopisu","chapter":"30","verse":"23","text":"Tedy sneslo se na tom všecko shromáždění, aby učinili tolikéž za druhých sedm dní. Takž slavili jiných sedm dní s radostí."},{"book":"2 Letopisu","chapter":"30","verse":"24","text":"Nebo Ezechiáš král Judský dal shromáždění tomu tisíc volků, a sedm tisíc ovec. Knížata také dala shromáždění volků tisíc, a ovec deset tisíců. A posvětilo se kněží velmi mnoho."},{"book":"2 Letopisu","chapter":"30","verse":"25","text":"A tak veselilo se všecko shromáždění Judské, i kněží a Levítové a všecko shromáždění, kteréž přišlo z Izraele, i příchozí, kteříž byli přišli z země Izraelské, i obyvatelé Judští."},{"book":"2 Letopisu","chapter":"30","verse":"26","text":"A bylo veselí veliké v Jeruzalémě; nebo ode dnů Šalomouna syna Davida, krále Izraelského, nic takového nebylo v Jeruzalémě."},{"book":"2 Letopisu","chapter":"30","verse":"27","text":"Potom pak vstali kněží i Levítové, a dali požehnání lidu. I vyslyšán jest hlas jejich, a přišla modlitba jejich k příbytku svatosti Hospodinovy v nebe."}]}