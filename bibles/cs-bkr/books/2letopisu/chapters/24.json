{"data":[{"book":"2 Letopisu","chapter":"24","verse":"1","text":"V sedmi letech byl Joas, když počal kralovati, a čtyřidceti let kraloval v Jeruzalémě. Jméno pak matky jeho Sebia z Bersabé."},{"book":"2 Letopisu","chapter":"24","verse":"2","text":"A činil Joas to, což pravého bylo před očima Hospodinovýma po všecky dny kněze Joiady."},{"book":"2 Letopisu","chapter":"24","verse":"3","text":"Mezi tím vzal mu Joiada dvě ženě, i plodil syny i dcery."},{"book":"2 Letopisu","chapter":"24","verse":"4","text":"Potom pak uložil v srdci Joas, aby opravil dům Hospodinův."},{"book":"2 Letopisu","chapter":"24","verse":"5","text":"I shromáždil kněží a Levíty, a řekl jim: Vyjděte do měst Judských, a vybírejte ode všeho Izraele peníze, na opravu domu Boha vašeho na každý rok, vy pak pospěšte s tou věcí. Ale nepospíchali Levítové."},{"book":"2 Letopisu","chapter":"24","verse":"6","text":"Protož povolav král Joiady, předního kněze, řekl jemu: Proč nepřídržíš Levítů, aby snesli z Judstva a z Jeruzaléma sbírku Mojžíše služebníka Hospodinova a shromáždění všeho Izraele k stánku svědectví?"},{"book":"2 Letopisu","chapter":"24","verse":"7","text":"Nebo Atalia bezbožná a synové její vlámali se do domu Božího, a všecky věci posvěcené domu Hospodinova obrátili na modly."},{"book":"2 Letopisu","chapter":"24","verse":"8","text":"A tak poručil král, aby udělali jednu truhlu, a postavili ji u brány domu Hospodinova vně."},{"book":"2 Letopisu","chapter":"24","verse":"9","text":"I dali provolati v Judstvu a v Jeruzalémě, aby snesli Hospodinu sbírku Mojžíše služebníka Božího, uloženou na Izraele na poušti."},{"book":"2 Letopisu","chapter":"24","verse":"10","text":"Tedy veselila se všecka knížata i všecken lid, a přinášejíce, metali do truhly, až se zpořádali."},{"book":"2 Letopisu","chapter":"24","verse":"11","text":"Bývalo pak to, že když přinášeli truhlu k úředníkům královským skrze ruce Levítů, (nebo když viděli, že mnoho jest peněz, tedy přicházel kanclíř královský a úředník nejvyššího kněze), aby vyprázdnili truhlu, potom ji zase donášeli a postavovali na místo její. A tak činívali den po dni, a sebrali peněz velmi mnoho."},{"book":"2 Letopisu","chapter":"24","verse":"12","text":"Kteréž vydával král a Joiada správcům nad dílem domu Hospodinova, a oni najímali kameníky a řemeslníky k opravování domu Hospodinova, ano i kováře a kotláře k utvrzení domu Hospodinova."},{"book":"2 Letopisu","chapter":"24","verse":"13","text":"Takž dělali dělníci, a spraveno jest dílo to skrze ruce jejich, tak že přivedli zase dům Boží k způsobu jeho, a upevnili jej."},{"book":"2 Letopisu","chapter":"24","verse":"14","text":"A když dokonali, přinesli před krále a Joiadu ostatek peněz. I dal nadělati z nich nádob do domu Hospodinova, nádob k službě a obětování, a kadidlnic, i jiných nádob zlatých a stříbrných. A tak obětovávali oběti zápalné v domě Hospodinově ustavičně, po všecky dny Joiadovy."},{"book":"2 Letopisu","chapter":"24","verse":"15","text":"Potom sstaral se Joiada, pln jsa dnů, a umřel. Ve stu a ve třidcíti letech byl, když umřel."},{"book":"2 Letopisu","chapter":"24","verse":"16","text":"I pochovali ho v městě Davidově s králi, proto že činil, což dobrého jest Izraelovi, Bohu i domu jeho."},{"book":"2 Letopisu","chapter":"24","verse":"17","text":"Po smrti pak Joiadově přišla knížata Judská, a padše, klaněli se králi. Tedy uposlechl jich král."},{"book":"2 Letopisu","chapter":"24","verse":"18","text":"Pročež opustivše dům Hospodina Boha otců svých, sloužili hájům a modlám. I rozhněval se Bůh na lid Judský a na Jeruzalém pro ten hřích jejich."},{"book":"2 Letopisu","chapter":"24","verse":"19","text":"I posílal k nim proroky, aby je zase obrátili k Hospodinu. Kteřížto svědčili jim, oni však neuposlechli."},{"book":"2 Letopisu","chapter":"24","verse":"20","text":"Nýbrž, když Duch Boží vzbudil Zachariáše syna Joiady kněze, (kterýž vystoupiv před lid, mluvil jim: Takto praví Bůh: Proč přestupujete přikázaní Hospodinova? Nepovedeť se vám šťastně. Proto že jste opustili Hospodina, i on také opustí vás);"},{"book":"2 Letopisu","chapter":"24","verse":"21","text":"Oni spikše se proti němu, ukamenovali jej z rozkazu králova v síni domu Hospodinova."},{"book":"2 Letopisu","chapter":"24","verse":"22","text":"(Aniž se rozpomenul Joas král na milosrdenství, kteréž byl učinil jemu Joiada otec jeho, ale zamordoval syna jeho.) Kterýž když umíral, řekl: Nechť popatří Hospodin, a vyhledá to."},{"book":"2 Letopisu","chapter":"24","verse":"23","text":"I stalo se po roce, vytáhlo proti němu vojsko Syrské a přitáhlo proti Judovi a Jeruzalému, a vyhladili z lidu všecka knížata jejich, a všecky loupeže jich poslali králi Damašskému."},{"book":"2 Letopisu","chapter":"24","verse":"24","text":"Nebo ač v malém počtu lidu bylo přitáhlo vojsko Syrské, však Hospodin dal v ruku jejich vojsko velmi veliké, proto že opustili Hospodina Boha otců svých. Ano i samého Joasa trápili."},{"book":"2 Letopisu","chapter":"24","verse":"25","text":"A jakž ti odešli od něho, (opustivše jej v těžkých nemocech), spikli se proti němu služebníci jeho pro krev synů Joiady kněze, a zamordovali jej na loži jeho. I umřel. Tedy pochovali jej v městě Davidově, ale nepochovali ho v hrobích královských."},{"book":"2 Letopisu","chapter":"24","verse":"26","text":"A tito jsou, kteříž se spikli proti němu: Zabad syn Simaty Ammonitského, a Jozabad syn Simrity Moábského."},{"book":"2 Letopisu","chapter":"24","verse":"27","text":"O synech pak jeho, a o veliké dani od něho uložené, i o stavení domu Božího, to vše sepsáno jest v knize královské. Kraloval pak Amaziáš syn jeho místo něho."}]}