{"data":[{"book":"3 Mojžíšova","chapter":"16","verse":"1","text":"Mluvil pak Hospodin k Mojžíšovi po smrti dvou synů Aronových, kteřížto, když předstoupili před Hospodina, zemřeli,"},{"book":"3 Mojžíšova","chapter":"16","verse":"2","text":"A řekl Hospodin Mojžíšovi: Mluv Aronovi bratru svému, ať nevchází každého času do svatyně za oponu před slitovnici, kteráž jest na truhle, aby neumřel; nebo já v oblace ukáži se nad slitovnicí."},{"book":"3 Mojžíšova","chapter":"16","verse":"3","text":"S tímto vcházeti bude Aron do svatyně: S volkem mladým, kterýž bude v obět za hřích, a s beranem k oběti zápalné."},{"book":"3 Mojžíšova","chapter":"16","verse":"4","text":"V sukni lněnou svatou obleče se, a košilku lněnou bude míti na těle hanby své, pasem také lněným opáše se, a čepici lněnou vstaví na hlavu, roucha zajisté svatá jsou tato; i umyje vodou tělo své a obleče se v ně."},{"book":"3 Mojžíšova","chapter":"16","verse":"5","text":"Od shromáždění pak synů Izraelských vezme dva kozly k oběti za hřích, a jednoho berana k zápalné oběti."},{"book":"3 Mojžíšova","chapter":"16","verse":"6","text":"I bude obětovati Aron volka svého v obět za hřích, a očistí sebe i dům svůj."},{"book":"3 Mojžíšova","chapter":"16","verse":"7","text":"Potom vezme ty dva kozly a postaví je před Hospodinem u dveří stánku úmluvy."},{"book":"3 Mojžíšova","chapter":"16","verse":"8","text":"I dá Aron na ty dva kozly losy, los jeden Hospodinu, a los druhý Azazel."},{"book":"3 Mojžíšova","chapter":"16","verse":"9","text":"A obětovati bude Aron kozla toho, na něhož by los padl Hospodinu, obětovati jej bude za hřích."},{"book":"3 Mojžíšova","chapter":"16","verse":"10","text":"Kozla pak toho, na něhož přišel los Azazel, postaví živého před Hospodinem, aby skrze něho učinil očištění, a pustí ho na poušť k Azazel."},{"book":"3 Mojžíšova","chapter":"16","verse":"11","text":"I bude obětovati Aron volka svého v obět za hřích, a očistí sebe i dům svůj, a zabije volka svého v obět za hřích."},{"book":"3 Mojžíšova","chapter":"16","verse":"12","text":"Vezme také plnou kadidlnici uhlí řeřavého s oltáře, kterýž jest před tváří Hospodinovou, a plné obě hrsti své vonných věcí stlučených, a vnese za oponu."},{"book":"3 Mojžíšova","chapter":"16","verse":"13","text":"A vloží kadidlo to na oheň před Hospodinem, a dým kadění toho přikryje slitovnici, kteráž jest nad svědectvím, a neumře."},{"book":"3 Mojžíšova","chapter":"16","verse":"14","text":"Potom vezma krve volka toho, pokropí prstem svým na slitovnicí k východu; tolikéž před slitovnicí kropiti bude sedmkrát krví tou prstem svým."},{"book":"3 Mojžíšova","chapter":"16","verse":"15","text":"Zabije také v obět za hřích kozla toho, kterýž jest lidu, a vnese krev jeho do vnitřku za oponu, a učiní se krví jeho, jakož učinil se krví volka, totiž pokropí jí na slitovnici a před slitovnicí."},{"book":"3 Mojžíšova","chapter":"16","verse":"16","text":"A očistí svatyni od nečistot synů Izraelských a od přestoupení jejich i všech hříchů jejich. Totéž učiní i stánku úmluvy, kterýž jest mezi nimi u prostřed nečistot jejich."},{"book":"3 Mojžíšova","chapter":"16","verse":"17","text":"(Žádný pak člověk ať není v stánku úmluvy, když on vchází k očišťování do svatyně, dokudž by on zase nevyšel a očištění za sebe, za dům svůj i za všecko množství Izraelské nevykonal.)"},{"book":"3 Mojžíšova","chapter":"16","verse":"18","text":"Vyjde pak k oltáři, kterýž jest před Hospodinem, a očistí jej. A vezma krve volka toho, a ze krve kozla, dá na rohy oltáře vůkol."},{"book":"3 Mojžíšova","chapter":"16","verse":"19","text":"A pokropí ho svrchu krví tou prstem svým sedmkrát, a očistí jej i posvětí ho od nečistot synů Izraelských."},{"book":"3 Mojžíšova","chapter":"16","verse":"20","text":"A když by dokonal očištění svatyně a stánku úmluvy a oltáře, obětovati bude kozla živého."},{"book":"3 Mojžíšova","chapter":"16","verse":"21","text":"A vlože Aron obě ruce své na hlavu kozla živého, vyznávati bude nad ním všecky nepravosti synů Izraelských, a všecka přestoupení jejich se všemi hříchy jejich, a vloží je na hlavu kozla, a vyžene ho člověk k tomu zřízený na poušť."},{"book":"3 Mojžíšova","chapter":"16","verse":"22","text":"(Kozel ten zajisté ponese na sobě všecky nepravosti jejich do země pusté.) A pustí kozla toho na poušti."},{"book":"3 Mojžíšova","chapter":"16","verse":"23","text":"Potom pak přijda Aron do stánku úmluvy, svleče s sebe roucha lněná, v něž se byl oblékl, když vjíti měl do svatyně, a nechá jich tu."},{"book":"3 Mojžíšova","chapter":"16","verse":"24","text":"A umyje tělo své vodou na místě svatém, a obleče se zase v roucha svá, a vyjda, obětovati bude obět zápalnou svou a obět zápalnou lidu, a očistí sebe i lid."},{"book":"3 Mojžíšova","chapter":"16","verse":"25","text":"A tuk oběti za hřích páliti bude na oltáři."},{"book":"3 Mojžíšova","chapter":"16","verse":"26","text":"Ten pak, kterýž vyvedl kozla na Azazel, zpéře roucha svá, a zmyje tělo své vodou, a potom vejde do stanů."},{"book":"3 Mojžíšova","chapter":"16","verse":"27","text":"Volka pak za hřích a kozla za hřích, jejichž krev vnesena byla k vykonání očištění v svatyni, vynese ven z táboru, a spálí ohněm kůže jejich, i maso jejich, i lejna jejich."},{"book":"3 Mojžíšova","chapter":"16","verse":"28","text":"Kdož by pak spálil je, zpéře roucha svá, a umyje tělo své vodou, a potom vejde do táboru."},{"book":"3 Mojžíšova","chapter":"16","verse":"29","text":"Bude vám i toto za věčné ustanovení: Sedmého měsíce, desátého dne téhož měsíce ponižovati budete duší svých, a žádného díla nebudete dělati, ani doma zrozený, ani příchozí, kterýž jest pohostinu mezi vámi."},{"book":"3 Mojžíšova","chapter":"16","verse":"30","text":"Nebo v ten den očistí vás, abyste očištěni byli; ode všech hříchů svých před Hospodinem očištěni budete."},{"book":"3 Mojžíšova","chapter":"16","verse":"31","text":"Sobota odpočinutí bude vám, a ponižovati budete duší svých ustanovením věčným."},{"book":"3 Mojžíšova","chapter":"16","verse":"32","text":"Očišťovati pak bude kněz, kterýž jest pomazaný, a jehož ruce posvěceny jsou k vykonávání úřadu kněžského místo otce svého, a obleče se v roucha lněná, roucha svatá."},{"book":"3 Mojžíšova","chapter":"16","verse":"33","text":"A očistí svatyni svatou a stánek úmluvy, očistí také i oltář, i kněží, i všecken lid shromážděný očistí."},{"book":"3 Mojžíšova","chapter":"16","verse":"34","text":"A bude vám to ustanovením věčným k očišťování synů Izraelských ode všech hříchů jejich, každého roku jednou. I učinil Mojžíš tak, jakž jemu byl přikázal Hospodin."}]}