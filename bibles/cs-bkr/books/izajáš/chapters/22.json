{"data":[{"book":"Izajáš","chapter":"22","verse":"1","text":"Břímě údolí vidění. Cožť se stalo, že jsi vystoupilo všecko na střechy,"},{"book":"Izajáš","chapter":"22","verse":"2","text":"Město plné hřmotu a hluku, město veselící se? Zbití tvoji nejsou zbiti mečem, ani zhynuli v boji."},{"book":"Izajáš","chapter":"22","verse":"3","text":"Všecka knížata tvá rozprchla se napořád, od střelců svázána jsou. Což jich koli nalezeno jest v tobě, napořád svázáni jsou, zdaleka utíkají."},{"book":"Izajáš","chapter":"22","verse":"4","text":"Protož jsem řekl: Ponechejte mne, ať hořekuji s pláčem, a neusilujte mne těšiti nad popléněním dcerky lidu mého."},{"book":"Izajáš","chapter":"22","verse":"5","text":"Nebo jest den ssoužení, a pošlapání, a v mysli sevření ode Pána, Hospodina zástupů, v údolí vidění, den boření zdi, a křiku k horám."},{"book":"Izajáš","chapter":"22","verse":"6","text":"Byltě zajisté Elam pochytil toul s vozy lidu vojenského, a Kir ukázal pavézu."},{"book":"Izajáš","chapter":"22","verse":"7","text":"I stalo se, že nejvýbornější údolí tvá naplněna byla vozy, a vojáci silně položili se u brány,"},{"book":"Izajáš","chapter":"22","verse":"8","text":"A odkryto bylo zastření Judovo; však obrátilo jsi zřetel v ten den k zbrojné komoře."},{"book":"Izajáš","chapter":"22","verse":"9","text":"I k zbořeninám města Davidova dohlédli jste, nebo mnohé byly, a shromáždili jste vody rybníka dolního."},{"book":"Izajáš","chapter":"22","verse":"10","text":"Domy též Jeruzalémské sečtli jste, i pobořili, abyste utvrdili zed."},{"book":"Izajáš","chapter":"22","verse":"11","text":"Udělali jste také stav mezi dvěma zdmi pro vody rybníka starého, aniž jste popatřili k Učiniteli jeho, a toho, kdo jej vzdělal od starodávna, neviděli jste."},{"book":"Izajáš","chapter":"22","verse":"12","text":"Nadto když volal Pán, Hospodin zástupů, v ten den k pláči a k kvílení, a k lysině a k přepásání se žíní."},{"book":"Izajáš","chapter":"22","verse":"13","text":"A aj, radost a veselí vaše zabijeti voly, a bíti ovce, jísti maso, a píti víno, a říkati: Jezme, píme, nebo zítra zemřeme."},{"book":"Izajáš","chapter":"22","verse":"14","text":"Ale známéť jest to v uších mých, praví Hospodin zástupů. Protož nikoli vám nebude odpuštěna ta nepravost, až i zemřete, praví Pán, Hospodin zástupů."},{"book":"Izajáš","chapter":"22","verse":"15","text":"Takto praví Pán, Hospodin zástupů: Jdi, vejdi k Sochitskému tomu, k Sobnovi správci domu, a řekni:"},{"book":"Izajáš","chapter":"22","verse":"16","text":"Co ty zde máš? A koho zde máš, že jsi vytesal sobě zde hrob? Vytesals sobě na vysokém místě hrob svůj, a vystavěls na skále příbytek svůj."},{"book":"Izajáš","chapter":"22","verse":"17","text":"Aj, Hospodin, kterýž tě přistřel, jakž na muže znamenitého náleží, a kterýž tě výborně přioděl,"},{"book":"Izajáš","chapter":"22","verse":"18","text":"Prudce tě zakulí jako kuli do země všelijak prostranné. Tam umřeš, tam i vozové slávy tvé, ó ohyzdo domu Pána svého."},{"book":"Izajáš","chapter":"22","verse":"19","text":"A tak seženu tě s místa tvého, a s úřadu tvého svrhu tě."},{"book":"Izajáš","chapter":"22","verse":"20","text":"I stane se v ten den, že povolám služebníka svého Eliakima syna Helkiášova,"},{"book":"Izajáš","chapter":"22","verse":"21","text":"A obleku jej v sukni tvou, a pasem tvým potvrdím ho, panování tvé také dám v ruku jeho. I bude za otce obyvatelům Jeruzalémským a domu Judovu,"},{"book":"Izajáš","chapter":"22","verse":"22","text":"A vložím klíč domu Davidova na rameno jeho. Když otevře, žádný nezavře, a když zavře, žádný neotevře."},{"book":"Izajáš","chapter":"22","verse":"23","text":"A vbiji jej jako hřebík v místě pevném, a bude stolicí slávy domu otce svého."},{"book":"Izajáš","chapter":"22","verse":"24","text":"I zavěsí na něm synové a dcery všecku slávu domu otce jeho, všecko nádobí, i to nejmenší, od nádobí, z něhož se pije, až do všech nádob vinných."},{"book":"Izajáš","chapter":"22","verse":"25","text":"V ten den, praví Hospodin zástupů, pohne se hřebík, kterýž vbit byl v místě pevném, a vyťat bude, a spadne, odťato bude i břímě, kteréž jest na něm; nebo Hospodin mluvil."}]}