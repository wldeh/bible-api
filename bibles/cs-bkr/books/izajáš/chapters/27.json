{"data":[{"book":"Izajáš","chapter":"27","verse":"1","text":"V ten den navštíví Hospodin mečem svým přísným, velikým a mocným Leviatana, hada dlouhého, a Leviatana, hada stočilého, a zabije draka, kterýž jest v moři."},{"book":"Izajáš","chapter":"27","verse":"2","text":"V ten den o vinici výborné víno vydávající zpívejte."},{"book":"Izajáš","chapter":"27","verse":"3","text":"Já Hospodin, kterýž ji ostříhám, každé chvilky budu ji svlažovati, a aby jí někdo neuškodil, v noci i ve dne ji ostříhati."},{"book":"Izajáš","chapter":"27","verse":"4","text":"Prchlivosti při mně žádné není. Kdož mi dá bodlák a trn, abych proti ní válčil, a spálil ji docela?"},{"book":"Izajáš","chapter":"27","verse":"5","text":"Zdali sváže sílu mou, aby učinil se mnou pokoj, aby pravím, učinil se mnou pokoj?"},{"book":"Izajáš","chapter":"27","verse":"6","text":"Vždyť na to přijde, že se vkoření Jákob, zkvetne a zroste Izrael, a naplní okršlek zemský ovocem."},{"book":"Izajáš","chapter":"27","verse":"7","text":"Nebo zdaliž jej tak ubil, jako ubil nepřítele jeho? Zdali jej zamordoval, jako jsou jiní zmordováni od něho?"},{"book":"Izajáš","chapter":"27","verse":"8","text":"Vedlé míry trestal jej i tehdáž, když jej zavesti dal, ješto nepřítele zachvátil větrem svým tuhým východním."},{"book":"Izajáš","chapter":"27","verse":"9","text":"A protož tím způsobem očištěna bude nepravost Jákobova, a toť bude veliký užitek, že odejme hřích jeho, když rozmece všecko kamení oltáře jako kamení vápenné rozsypané, neostojí hájové, ani sluneční obrazové;"},{"book":"Izajáš","chapter":"27","verse":"10","text":"Když město hrazené zpustne, a bude příbytkem zavrženým a opuštěným jako poušť, tam pásti se bude tele, a tam léhati, a pokazí docela výstřelky jeho."},{"book":"Izajáš","chapter":"27","verse":"11","text":"Když počne zráti žeň jeho, potřína bude; ženy přijdouce, zapálí ji. Nebo ten lid nemá žádného rozumu; protož neslituje se nad ním učinitel jeho, a stvořitel jeho neučiní jemu milosti."},{"book":"Izajáš","chapter":"27","verse":"12","text":"I stane se v ten den, když pomstu uvoditi bude Hospodin od toku řeky až do potoka Egyptského, že vy, synové Izraelští, po jednom sebráni budete."},{"book":"Izajáš","chapter":"27","verse":"13","text":"Stane se také v ten den, že troubeno bude trubou velikou, i přijdou, kteříž byli zahynuli v zemi Assyrské, a zahnáni byli do země Egyptské, a klaněti se budou Hospodinu na hoře svaté v Jeruzalémě."}]}