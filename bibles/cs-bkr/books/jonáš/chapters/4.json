{"data":[{"book":"Jonáš","chapter":"4","verse":"1","text":"I mrzelo to Jonáše velmi, a rozpálen byl hněv jeho."},{"book":"Jonáš","chapter":"4","verse":"2","text":"Pročež modlil se Hospodinu a řekl: Prosím, Hospodine, zdaliž jsem toho neřekl, když jsem ještě byl v zemi své? Protož jsem pospíšil uteci do Tarsu; nebo jsem věděl, že jsi ty Bůh milostivý a lítostivý, dlouhočekající a hojný v milosrdenství, a kterýž lituješ zlého."},{"book":"Jonáš","chapter":"4","verse":"3","text":"Nyní tedy, ó Hospodine, vezmi, prosím, duši mou ode mne; nebo lépe jest mi umříti nežli živu býti."},{"book":"Jonáš","chapter":"4","verse":"4","text":"I řekl Hospodin: Jest-liž to dobře, že tak horlíš?"},{"book":"Jonáš","chapter":"4","verse":"5","text":"Nebo vyšel byl Jonáš z města, a seděl na východ proti městu, a udělav sobě tu boudu, seděl pod ní v stínu, ažby viděl, co se bude díti s tím městem."},{"book":"Jonáš","chapter":"4","verse":"6","text":"Přistrojil pak byl Hospodin Bůh břečtan, kterýž vyrostl nad Jonáše, aby zastěňoval hlavu jeho, a chránil ho před horkem. I radoval se Jonáš z toho břečtanu radostí velikou."},{"book":"Jonáš","chapter":"4","verse":"7","text":"V tom nazejtří v svitání nastrojil Bůh červa, kterýž ranil ten břečtan, tak že uschl."},{"book":"Jonáš","chapter":"4","verse":"8","text":"I stalo se, že když vzešlo slunce, nastrojil Bůh vítr východní žhoucí, a bilo slunce na hlavu Jonášovu, tak že umdléval, a žádal sobě, aby umřel, řka: Lépeť mi jest umříti nežli živu býti."},{"book":"Jonáš","chapter":"4","verse":"9","text":"I řekl Bůh Jonášovi: Jest-liž to dobře, že se tak hněváš pro ten břečtan? Kterýžto řekl: An dobře jest, že se hněvám až na smrt."},{"book":"Jonáš","chapter":"4","verse":"10","text":"Jemuž řekl Hospodin: Ty lituješ toho břečtanu, o němž jsi nepracoval, aniž jsi ho k zrostu přivedl, kterýž za jednu noc zrostl, a jedné noci zahynul,"},{"book":"Jonáš","chapter":"4","verse":"11","text":"A já abych nelitoval Ninive města tak velikého, v němž jest více nežli sto a dvadceti tisíc lidí, kteříž neznají rozdílu mezi pravicí svou a levicí svou, a dobytka mnoho?"}]}