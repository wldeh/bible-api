{"data":[{"book":"Jan","chapter":"8","verse":"1","text":"Ježíš pak odšel na horu Olivetskou."},{"book":"Jan","chapter":"8","verse":"2","text":"Potom na úsvitě zase přišel do chrámu, a všecken lid sšel se k němu. A on posadiv se, učil je."},{"book":"Jan","chapter":"8","verse":"3","text":"I přivedli k němu zákoníci a farizeové ženu v cizoložstvu popadenou; a postavivše ji v prostředku,"},{"book":"Jan","chapter":"8","verse":"4","text":"Řekli jemu: Mistře, tato žena jest postižena při skutku, když cizoložila."},{"book":"Jan","chapter":"8","verse":"5","text":"A v Zákoně Mojžíš přikázal nám takové kamenovati. Ty pak co pravíš?"},{"book":"Jan","chapter":"8","verse":"6","text":"A to řekli, pokoušejíce ho, aby jej mohli obžalovati. Ježíš pak skloniv se dolů, prstem psal na zemi."},{"book":"Jan","chapter":"8","verse":"7","text":"A když se nepřestávali otazovati jeho, zdvihl se a řekl jim: Kdo jest z vás bez hříchu, nejprv hoď na ni kamenem."},{"book":"Jan","chapter":"8","verse":"8","text":"A opět schýliv se, psal na zemi."},{"book":"Jan","chapter":"8","verse":"9","text":"A oni uslyševše to a v svědomích svých obviněni jsouce, jeden po druhém odcházeli, počavše od starších až do posledních. I zůstal tu Ježíš sám, a žena uprostřed stojeci."},{"book":"Jan","chapter":"8","verse":"10","text":"A pozdvih se Ježíš a žádného neviděv, než ženu, řekl jí: Ženo, kde jsou ti, kteříž na tebe žalovali? Žádný-li tě neodsoudil?"},{"book":"Jan","chapter":"8","verse":"11","text":"Kterážto řekla: Žádný, Pane. I řekl jí Ježíš: Aniž já tebe odsuzuji. Jdiž a nehřeš více."},{"book":"Jan","chapter":"8","verse":"12","text":"Tedy Ježíš opět jim mluvil, řka: Já jsem Světlo světa. Kdož mne následuje, nebudeť choditi v temnostech, ale budeť míti Světlo života."},{"book":"Jan","chapter":"8","verse":"13","text":"I řekli jemu farizeové: Ty sám o sobě svědectví vydáváš, svědectví tvé není pravé."},{"book":"Jan","chapter":"8","verse":"14","text":"Odpověděl Ježíš a řekl jim: Ačkoli já svědectví vydávám sám o sobě, však pravé jest svědectví mé; nebo vím, odkud jsem přišel a kam jdu. Ale vy nevíte, odkud jsem přišel, anebo kam jdu."},{"book":"Jan","chapter":"8","verse":"15","text":"Vy podle těla soudíte, já nesoudím žádného."},{"book":"Jan","chapter":"8","verse":"16","text":"A bychť pak i soudil já, soud můj jestiť pravý; nebo nejsem sám, ale jsem já a ten, kterýž mne poslal, Otec."},{"book":"Jan","chapter":"8","verse":"17","text":"A v Zákoně vašem psáno jest: Že dvou člověků svědectví pravé jest."},{"book":"Jan","chapter":"8","verse":"18","text":"Jáť svědectví vydávám sám o sobě, a svědectví vydává o mně ten, kterýž mne poslal, Otec."},{"book":"Jan","chapter":"8","verse":"19","text":"Tedy řekli jemu: Kdež jest ten tvůj Otec? Odpověděl Ježíš: Aniž mne znáte, ani Otce mého. Kdybyste mne znali, i Otce mého znali byste."},{"book":"Jan","chapter":"8","verse":"20","text":"Tato slova mluvil Ježíš u pokladnice, uče v chrámě, a žádný ho nejal, nebo ještě byla nepřišla hodina jeho."},{"book":"Jan","chapter":"8","verse":"21","text":"I řekl jim opět Ježíš: Já jdu, a hledati budete mne, a v hříchu vašem zemřete. Kam já jdu, vy nemůžete přijíti."},{"book":"Jan","chapter":"8","verse":"22","text":"I pravili Židé: Zdali se sám zabije, že praví: Kam já jdu, vy nemůžete přijíti?"},{"book":"Jan","chapter":"8","verse":"23","text":"I řekl jim: Vy z důlu jste, já s hůry jsem. Vy jste z tohoto světa, já nejsem z světa tohoto."},{"book":"Jan","chapter":"8","verse":"24","text":"Protož jsem řekl vám: Že zemřete v hříších svých. Nebo jestliže nebudete věřiti, že já jsem, zemřete v hříších vašich."},{"book":"Jan","chapter":"8","verse":"25","text":"I řekli jemu: Kdo jsi ty? I řekl jim Ježíš: To, což hned s počátku pravím vám."},{"book":"Jan","chapter":"8","verse":"26","text":"Mnohoť mám o vás mluviti a souditi, ale ten, kterýž mne poslal, pravdomluvný jest, a já, což jsem slyšel od něho, to mluvím na světě."},{"book":"Jan","chapter":"8","verse":"27","text":"A oni neporozuměli, že by o Bohu Otci pravil jim."},{"book":"Jan","chapter":"8","verse":"28","text":"Protož řekl jim Ježíš: Když povýšíte Syna člověka, tehdy poznáte, že já jsem. A sám od sebe nic nečiním, ale jakž mne naučil Otec můj, takť mluvím."},{"book":"Jan","chapter":"8","verse":"29","text":"A ten, kterýž mne poslal, se mnouť jest, a neopustil mne samého Otec; nebo což jest jemu libého, to já činím vždycky."},{"book":"Jan","chapter":"8","verse":"30","text":"Ty věci když mluvil, mnozí uvěřili v něho."},{"book":"Jan","chapter":"8","verse":"31","text":"Tedy řekl Ježíš těm Židům, kteříž uvěřili jemu: Jestliže vy zůstanete v řeči mé, právě učedlníci moji budete."},{"book":"Jan","chapter":"8","verse":"32","text":"A poznáte pravdu, a pravda vás vysvobodí."},{"book":"Jan","chapter":"8","verse":"33","text":"I odpověděli jemu: Símě Abrahamovo jsme, a žádnému jsme nesloužili nikdy. I kterakž ty díš: Že svobodní budete?"},{"book":"Jan","chapter":"8","verse":"34","text":"Odpověděl jim Ježíš: Amen, amen pravím vám: Že každý, kdož činí hřích, služebník jest hřícha."},{"book":"Jan","chapter":"8","verse":"35","text":"A služebník nezůstává v domu na věky; ale Syn zůstává na věky."},{"book":"Jan","chapter":"8","verse":"36","text":"Protož jestližeť vás vysvobodí Syn, právě svobodní budete."},{"book":"Jan","chapter":"8","verse":"37","text":"Vím, že jste símě Abrahamovo, ale hledáte mne zabíti; nebo řeč má nemá místa u vás."},{"book":"Jan","chapter":"8","verse":"38","text":"Já, což jsem viděl u Otce svého, to mluvím; a i vy, co jste viděli u otce vašeho, to činíte."},{"book":"Jan","chapter":"8","verse":"39","text":"Odpověděli a řekli jemu: Otec náš jest Abraham. Dí jim Ježíš: Kdybyste synové Abrahamovi byli, činili byste skutky Abrahamovy."},{"book":"Jan","chapter":"8","verse":"40","text":"Ale nyní hledáte mne zabíti, člověka toho, kterýž jsem pravdu mluvil vám, kterouž jsem slyšel od Boha. Tohoť jest Abraham nečinil."},{"book":"Jan","chapter":"8","verse":"41","text":"Vy činíte skutky otce svého. I řekli jemu: Myť z smilstva nejsme zplozeni, jednohoť Otce máme, totiž Boha."},{"book":"Jan","chapter":"8","verse":"42","text":"Tedy řekl jim Ježíš: Byť Bůh Otec váš byl, milovali byste mne. Nebo já jsem z Boha pošel, a přišel jsem; aniž jsem sám od sebe přišel, ale on mne poslal."},{"book":"Jan","chapter":"8","verse":"43","text":"Proč mluvení mého nechápáte? Protože hned slyšeti nemůžete řeči mé."},{"book":"Jan","chapter":"8","verse":"44","text":"Vy z otce ďábla jste, a žádosti otce vašeho chcete činiti. On byl vražedník od počátku, a v pravdě nestál; nebo pravdy v něm není. Když mluví lež, z svého vlastního mluví; nebo lhář jest a otec lži."},{"book":"Jan","chapter":"8","verse":"45","text":"Já pak že pravdu pravím, nevěříte mi."},{"book":"Jan","chapter":"8","verse":"46","text":"Kdo z vás bude mne obviňovati z hříchu? A poněvadž pravdu pravím, proč vy mi nevěříte?"},{"book":"Jan","chapter":"8","verse":"47","text":"Kdo z Boha jest, slova Boží slyší; protož vy neslyšíte, že z Boha nejste."},{"book":"Jan","chapter":"8","verse":"48","text":"Tedy odpověděli Židé a řekli jemu: Zdaliž my dobře nepravíme, že jsi ty Samaritán, a ďábelství máš?"},{"book":"Jan","chapter":"8","verse":"49","text":"Odpověděl Ježíš: Jáť ďábelství nemám, ale ctím Otce svého; než vy jste mne neuctili."},{"book":"Jan","chapter":"8","verse":"50","text":"Jáť pak nehledám chvály své; jestiť, kdo hledá a soudí."},{"book":"Jan","chapter":"8","verse":"51","text":"Amen, amen pravím vám: Bude-li kdo zachovávati slovo mé, smrti neuzří na věky."},{"book":"Jan","chapter":"8","verse":"52","text":"Tedy řekli mu Židé: Nyní jsme poznali, že ďábelství máš. Abraham umřel i proroci, a ty pravíš: Bude-li kdo zachovávati řeč mou, smrti neokusí na věky."},{"book":"Jan","chapter":"8","verse":"53","text":"Zdali jsi ty větší otce našeho Abrahama, kterýž umřel? I proroci zemřeli jsou. Kým ty se činíš?"},{"book":"Jan","chapter":"8","verse":"54","text":"Odpověděl Ježíš: Chválím-liť já se sám, chvála má nic není. Jestiť kterýž mne chválí, Otec můj, o němž vy pravíte, že Bůh váš jest."},{"book":"Jan","chapter":"8","verse":"55","text":"A nepoznali jste ho, ale já jej znám. A kdybych řekl, že ho neznám, byl bych podobný vám, lhář. Ale známť jej, a řeč jeho zachovávám."},{"book":"Jan","chapter":"8","verse":"56","text":"Abraham, otec váš, veselil se, aby viděl den můj, i viděl, a radoval se."},{"book":"Jan","chapter":"8","verse":"57","text":"Tedy řekli jemu Židé: Padesáti let ještě nemáš, a Abrahama jsi viděl?"},{"book":"Jan","chapter":"8","verse":"58","text":"Řekl jim Ježíš: Amen, amen pravím vám: Prve nežli Abraham byl, já jsem."},{"book":"Jan","chapter":"8","verse":"59","text":"I zchápali Židé kamení, aby házeli na něj. Ježíš pak skryl se, a prošed skrze ně, vyšel z chrámu, a tak jich znikl."}]}