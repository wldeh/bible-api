{"data":[{"book":"2 Královská","chapter":"1","verse":"1","text":"V tom zprotivil se Moáb Izraelovi po smrti Achabově."},{"book":"2 Královská","chapter":"1","verse":"2","text":"A Ochoziáš spadl skrze mříži paláce svého letního, kterýž byl v Samaří, a stonal. I poslal posly, řka jim: Jděte, pilně se ptejte Belzebuba, boha Akaron, povstanu-li z nemoci této?"},{"book":"2 Královská","chapter":"1","verse":"3","text":"Ale anděl Hospodinův řekl Eliášovi Tesbitskému: Vstana, jdi vstříc poslům krále Samařského a mluv k nim: Zdali není Boha v Izraeli, že jdete dotazovati se Belzebuba, boha Akaron?"},{"book":"2 Královská","chapter":"1","verse":"4","text":"Protož takto praví Hospodin: S ložce, na kterémžs se složil, nesejdeš, ale jistotně umřeš. I odšel Eliáš."},{"book":"2 Královská","chapter":"1","verse":"5","text":"A když se navrátili poslové k němu, řekl jim: Pročež jste se zase vrátili?"},{"book":"2 Královská","chapter":"1","verse":"6","text":"Odpověděli jemu: Muž nějaký vyšel nám v cestu a řekl nám: Jděte, navraťte se k králi, kterýž vás poslal, a rcete jemu: Takto praví Hospodin: Zdali není Boha v Izraeli, že ty posíláš tázati se Belzebuba, boha Akaron? Protož s ložce, na kterémžs se složil, nesejdeš, ale jistotně umřeš."},{"book":"2 Královská","chapter":"1","verse":"7","text":"I řekl jim: Jaký jest způsob muže toho, kterýž vám vstříc vyšel a mluvil vám ty řeči?"},{"book":"2 Královská","chapter":"1","verse":"8","text":"Kteříž odpověděli jemu: Jest člověk chlupatý, a pasem koženým přepásán na bedrách svých. Tedy řekl: Eliáš Tesbitský jest."},{"book":"2 Královská","chapter":"1","verse":"9","text":"Protož poslal pro něj padesátníka s padesáti jeho. Kterýž šel k němu, a aj, seděl na vrchu hory. I řekl jemu: Muži Boží, král rozkázal, abys sstoupil dolů."},{"book":"2 Královská","chapter":"1","verse":"10","text":"Odpovídaje Eliáš, řekl padesátníku: Jestliže jsem muž Boží, nechť sstoupí oheň s nebe, a sžíře tě i tvých padesát. A tak sstoupil oheň s nebe, a sežral jej i padesát jeho."},{"book":"2 Královská","chapter":"1","verse":"11","text":"Opět poslal k němu král padesátníka jiného s padesáti jeho. Kterýž mluvil a řekl jemu: Muži Boží, takto rozkázal král: Rychle sstup dolů."},{"book":"2 Královská","chapter":"1","verse":"12","text":"I odpověděl Eliáš a řekl jim: Jestliže jsem muž Boží, nechť sstoupí oheň s nebe, a sžíře tě i tvých padesát. A tak sstoupil oheň Boží s nebe, a sežral jej i padesát jeho."},{"book":"2 Královská","chapter":"1","verse":"13","text":"Ještě poslal padesátníka třetího s padesáti jeho. Pročež vstoupiv, přišel ten třetí padesátník, a klekl na kolena svá před Eliášem, a prose ho pokorně, řekl jemu: Muži Boží, prosím, nechť jest drahá duše má i duše služebníků tvých padesáti těchto před očima tvýma."},{"book":"2 Královská","chapter":"1","verse":"14","text":"Aj, oheň sstoupiv s nebe, sežral dva první padesátníky s padesáti jejich, ale nyní nechť jest drahá duše má před očima tvýma."},{"book":"2 Královská","chapter":"1","verse":"15","text":"Řekl pak anděl Hospodinův Eliášovi: Sstup s ním, neboj se nic tváři jeho. Tedy vstav, šel s ním k králi."},{"book":"2 Královská","chapter":"1","verse":"16","text":"A mluvil jemu: Takto praví Hospodin: Proto že jsi poslal posly tázati se Belzebuba, boha Akaron, (jako by nebylo Boha v Izraeli, abys se tázal slova jeho), protož s ložce, na kterémžs se složil, nesejdeš, ale jistotně umřeš."},{"book":"2 Královská","chapter":"1","verse":"17","text":"I umřel podlé řeči Hospodinovy, kterouž mluvil Eliáš, a kraloval Joram místo něho léta druhého Jehorama syna Jozafatova, krále Judského; nebo on neměl syna."},{"book":"2 Královská","chapter":"1","verse":"18","text":"O jiných pak věcech Ochoziášových, kteréž činil, zapsáno jest v knize o králích Izraelských."}]}