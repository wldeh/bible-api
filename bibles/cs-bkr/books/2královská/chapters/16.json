{"data":[{"book":"2 Královská","chapter":"16","verse":"1","text":"Sedmnáctého léta Pekacha syna Romeliova kraloval Achas syn Jotama, krále Judského."},{"book":"2 Královská","chapter":"16","verse":"2","text":"Ve dvadcíti letech byl Achas, když kralovati počal, a šestnácte let kraloval v Jeruzalémě, ale nečinil toho, což pravého jest, před Hospodinem Bohem svým, jako David otec jeho."},{"book":"2 Královská","chapter":"16","verse":"3","text":"Nýbrž chodil po cestě králů Izraelských; nadto i syna svého dal provésti skrze oheň vedlé ohavností pohanských, kteréž byl Hospodin vyplénil před oblíčejem synů Izraelských."},{"book":"2 Královská","chapter":"16","verse":"4","text":"Obětoval také a kadil na výsostech a na pahrbcích, i pod každým stromem zeleným."},{"book":"2 Královská","chapter":"16","verse":"5","text":"Tedy vytáhl Rezin král Syrský a Pekach syn Romeliášův, král Izraelský, proti Jeruzalému k boji, a oblehli Achasa. Ale nemohli ho dobyti."},{"book":"2 Královská","chapter":"16","verse":"6","text":"(Toho času Rezin král Syrský odtrhl zase město Elat k Syrii, a vyplénil Židy z Elot; Syrští pak přišedše do Elat, bydlili tam až do dnešního dne.)"},{"book":"2 Královská","chapter":"16","verse":"7","text":"I poslal Achas posly k Tiglatfalazarovi králi Assyrskému, řka: Služebník tvůj a syn tvůj jsem, přitáhni a vysvoboď mne z ruky krále Syrského, a z ruky krále Izraelského, kteříž povstali proti mně."},{"book":"2 Královská","chapter":"16","verse":"8","text":"A pobrav Achas stříbro a zlato, kteréž se nalézti mohlo v domě Hospodinově a v pokladích domu královského, poslal králi Assyrskému dar."},{"book":"2 Královská","chapter":"16","verse":"9","text":"Tedy povolil jemu král Assyrský, a přitáhl k Damašku a dobyl ho, a přenesl obyvatele jeho do Kir, Rezina pak zabil."},{"book":"2 Královská","chapter":"16","verse":"10","text":"I vypravil se král Achas vstříc Tiglatfalazarovi králi Assyrskému do Damašku. A uzřev král Achas oltář v Damašku, poslal k Uriášovi knězi podobenství toho oltáře, a formu jeho vedlé všelikého díla jeho."},{"book":"2 Královská","chapter":"16","verse":"11","text":"I vzdělal Uriáš kněz oltář vedlé všeho toho, což byl poslal král Achas z Damašku. Tak učinil kněz Uriáš, prvé než se vrátil král Achas z Damašku."},{"book":"2 Královská","chapter":"16","verse":"12","text":"Když se pak navrátil král z Damašku, uzřev ten oltář přistoupil k němu a obětoval na něm."},{"book":"2 Královská","chapter":"16","verse":"13","text":"A tak zapálil zápal svůj i suchou obět svou, a obětoval obět mokrou svou, a pokropil krví oltáře z pokojných obětí svých."},{"book":"2 Královská","chapter":"16","verse":"14","text":"Oltář pak měděný, kterýž byl před Hospodinem, přenesl z přední strany domu, aby nestál mezi oltářem jeho a mezi domem Hospodinovým, a postavil jej po boku oltáře svého k půlnoci."},{"book":"2 Královská","chapter":"16","verse":"15","text":"I přikázal král Achas knězi Uriášovi, řka: Na větším oltáři obětuj zápaly jitřní, a obět suchou večerní, a obět zápalnou královskou s obětí suchou její, i obět zápalnou všeho lidu země, a oběti suché jejich, i oběti mokré jejich, a všelikou krví zápalu a všelikou krví oběti kropiti budeš na něj, oltář pak měděný bude mi k doptávání se Boha."},{"book":"2 Královská","chapter":"16","verse":"16","text":"Tedy učinil Uriáš kněz všecko, jakž mu přikázal Achas."},{"book":"2 Královská","chapter":"16","verse":"17","text":"Osekal také král Achas přepásaní podstavků, a odjal od nich pánve, a moře složil s volů měděných, kteříž byli pod ním, a položil je na dlážení kamenné."},{"book":"2 Královská","chapter":"16","verse":"18","text":"Zastření také sobotní, kteréž byli udělali v domě, a vcházení královské z zevnitř odjal od domu Hospodinova, boje se krále Assyrského."},{"book":"2 Královská","chapter":"16","verse":"19","text":"Jiní pak skutkové krále Achasa, kteréž činil, zapsáni jsou v knize o králích Judských."},{"book":"2 Královská","chapter":"16","verse":"20","text":"I usnul Achas s otci svými, a pochován jest s nimi v městě Davidově, a kraloval Ezechiáš syn jeho místo něho."}]}