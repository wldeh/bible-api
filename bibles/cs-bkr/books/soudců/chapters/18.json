{"data":[{"book":"Soudců","chapter":"18","verse":"1","text":"V těch dnech nebylo krále v Izraeli, a toho času pokolení Dan hledalo sobě dědičného místa k bydlení, nebo se mu ještě nebylo dostalo dílu u prostřed synů Izraelských až do dne toho."},{"book":"Soudců","chapter":"18","verse":"2","text":"Tedy poslali synové Dan z čeledi své pět mužů z končin svých, mužů silných z Zaraha a Estaol, aby spatřili zemi a pilně prohlédli ji, a řekli jim: Jděte, shlédněte zemi. Kteřížto když přišli na horu Efraim až do domu Míchova, přenocovali tam."},{"book":"Soudců","chapter":"18","verse":"3","text":"Když pak byli blízko domu Míchova, poznali hlas toho mládence Levíty, a uchýlivše se tam, řekli jemu: Kdo tě sem přivedl? Co ty zde děláš? A co ty zde máš?"},{"book":"Soudců","chapter":"18","verse":"4","text":"Odpověděl jim: Toto mi a toto učinil Mícha, a ze mzdy najal mne, abych byl jeho knězem."},{"book":"Soudců","chapter":"18","verse":"5","text":"I řekli jemu: Poraď se, prosíme, s Bohem, abychom věděli, zdaří-li se nám cesta naše, kterouž jdeme."},{"book":"Soudců","chapter":"18","verse":"6","text":"Odpověděl jim kněz: Jděte v pokoji, Hospodinť spravuje cestu vaši, po níž jdete."},{"book":"Soudců","chapter":"18","verse":"7","text":"Tedy odešlo pět mužů těch, a přišli do Lais, a viděli lid, kterýž tam byl, bezpečně bydlící, vedlé obyčeje Sidonských v zahálce a bezpečnosti, a že nebylo, co by je kormoutiti mělo v té zemi, ani kdo by dědičně ujíti chtěl království. K tomu i od Sidonských vzdáleni byli, aniž spříznění jaké s kým měli."},{"book":"Soudců","chapter":"18","verse":"8","text":"Když se pak navrátili k bratřím svým do Zaraha a Estaol, řekli jim bratří jejich: Což vy?"},{"book":"Soudců","chapter":"18","verse":"9","text":"I odpověděli: Vstaňte a táhněme na ně, nebo shlédli jsme tu zemi, a aj, velmi dobrá jest; a vy mlčíte? Nelenujtež se táhnouti, a vjíti k opanování té země."},{"book":"Soudců","chapter":"18","verse":"10","text":"(Když přijdete, vejdete k lidu bezpečnému, a do země prostranné;) nebo dal ji Bůh v ruku vaši, místo, v němž není žádného nedostatku jakýchkoli věcí, kteréž na zemi býti mohou."},{"book":"Soudců","chapter":"18","verse":"11","text":"Tedy vyšlo z čeledi Dan odtud, totiž z Zaraha a Estaol, šest set mužů oděných v odění válečné."},{"book":"Soudců","chapter":"18","verse":"12","text":"A vytáhše, položili se u Kariatjeharim Judova; pročež nazvali to místo Mahane Dan až do dnešního dne, a jest za Kariatjeharim."},{"book":"Soudců","chapter":"18","verse":"13","text":"A odtud táhnouce na horu Efraim, přišli až k domu Míchovu."},{"book":"Soudců","chapter":"18","verse":"14","text":"I mluvilo těch pět mužů, kteříž chodili k shlédnutí země Lais, a řekli bratřím svým: Víte-liž, že v domích těchto jest efod a terafim, a rytina a slitina? Protož nyní vězte, co máte činiti."},{"book":"Soudců","chapter":"18","verse":"15","text":"A uchýlivše se tam, vešli do domu mládence Levíty v domě Míchově, a pozdravili ho pokojně."},{"book":"Soudců","chapter":"18","verse":"16","text":"Ale šest set mužů oděných v zbroj svou válečnou, kteříž byli z pokolení Dan, stáli přede dveřmi."},{"book":"Soudců","chapter":"18","verse":"17","text":"A šedše pět mužů, kteříž chodili k shlédnutí země, vešli tam a vzali rytinu a efod a terafim a slitinu; kněz pak stál u vrat brány s šesti sty muži oděnými v zbroji."},{"book":"Soudců","chapter":"18","verse":"18","text":"A ti, kteříž vešli do domu Míchova, vzali rytinu, efod a terafim, a slitinu. I řekl jim kněz: Což to děláte?"},{"book":"Soudců","chapter":"18","verse":"19","text":"Kteříž odpověděli: Mlč, vlož ruku svou na ústa svá a poď s námi, a budeš nám za otce a za kněze. Což jest lépe tobě, knězem-li býti v domě jednoho člověka, či býti knězem pokolení a čeledi v Izraeli?"},{"book":"Soudců","chapter":"18","verse":"20","text":"I zradovalo se srdce kněze, a vzav efod a terafim a rytinu, šel u prostřed lidu toho."},{"book":"Soudců","chapter":"18","verse":"21","text":"A obrátivše se odešli, a pustili napřed děti a dobytek, a což měli dražšího."},{"book":"Soudců","chapter":"18","verse":"22","text":"Když pak opodál byli od domu Míchova, tedy muži, kteříž bydlili v domích blízkých domu Míchova, shromáždili se a honili syny Dan."},{"book":"Soudců","chapter":"18","verse":"23","text":"I volali za syny Dan. Kteříž ohlédše se, řekli Míchovi: Cožtě, že jsi jich tolik shromáždil?"},{"book":"Soudců","chapter":"18","verse":"24","text":"Odpověděl: Bohy mé, kteréž jsem udělal, vzali jste, i kněze, a odcházíte. Což pak již budu míti? A ještě se ptáte: Coť jest?"},{"book":"Soudců","chapter":"18","verse":"25","text":"Jemuž odpověděli synové Dan: Hlediž, ať více neslyšíme hlasu tvého za sebou, sic jináč oboří se na vás muži hněviví, a ztratíš duši svou i duše domu svého."},{"book":"Soudců","chapter":"18","verse":"26","text":"I brali se muži Dan cestou svou. A vida Mícha, že by silnější byli nežli on, obrátiv se, šel do domu svého."},{"book":"Soudců","chapter":"18","verse":"27","text":"Oni pak vzavše, což byl udělal Mícha, i kněze, kteréhož měl, přitáhli do Lais k lidu zahálivému a bezpečnému; i pobili je ostrostí meče, a město vypálili ohněm."},{"book":"Soudců","chapter":"18","verse":"28","text":"A nebylo žádného, kdo by jim spomohl; nebo daleko byl Sidon, aniž měli spříznění s kterými lidmi. Město pak bylo v údolí, kteréž jest v Betrohob. A vystavěvše zase město, bydlili v něm."},{"book":"Soudců","chapter":"18","verse":"29","text":"A nazvali jméno města toho Dan, od jména otce svého, kterýž narozen byl Izraelovi, ješto prvé jméno města toho bylo Lais."},{"book":"Soudců","chapter":"18","verse":"30","text":"Postavili pak sobě synové Dan tu rytinu, a Jonatan syn Gersonův, syna Mojžíšova, on i synové jeho byli kněžími v pokolení Dan, až do dne zajetí obyvatelů země."},{"book":"Soudců","chapter":"18","verse":"31","text":"Vystavili tedy sobě tu rytinu, kterouž udělal Mícha, a byla tam po všecky dny, v nichž dům Boží byl v Sílo."}]}