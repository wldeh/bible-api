{"data":[{"book":"2 Samuelova","chapter":"2","verse":"1","text":"I stalo se potom, že se David tázal Hospodina, řka: Mám-li jíti do některého města Judského? Jemuž odpověděl Hospodin: Jdi. I řekl David: Kam mám jíti? Odpověděl: Do Hebronu."},{"book":"2 Samuelova","chapter":"2","verse":"2","text":"A protož bral se tam David, ano i obě manželky jeho, Achinoam Jezreelská, a Abigail žena někdy Nábale Karmelského."},{"book":"2 Samuelova","chapter":"2","verse":"3","text":"Muže také své, kteříž s ním byli, pojal David, jednoho každého s čeledí jeho, a bydlili v městech Hebronských."},{"book":"2 Samuelova","chapter":"2","verse":"4","text":"I přišli muži Judští, a pomazali tam Davida za krále nad domem Judským. Oznámili také Davidovi, řkouce: Muži Jábes Galád, oni pochovali Saule."},{"book":"2 Samuelova","chapter":"2","verse":"5","text":"Tedy poslav David posly k mužům Jábes Galád, řekl jim: Požehnaní jste vy před Hospodinem, že jste učinili to milosrdenství pánu svému Saulovi, pochovavše ho."},{"book":"2 Samuelova","chapter":"2","verse":"6","text":"Protož nyní učiniž s vámi Hospodin milosrdenství a pravdu; ano i jáť s vámi učiním milost, kteříž jste to učinili."},{"book":"2 Samuelova","chapter":"2","verse":"7","text":"A tak tedy posilňtež rukou svých a buďtež stateční; nebo ač umřel pán váš Saul, však již mne pomazali dům Judův za krále nad sebou."},{"book":"2 Samuelova","chapter":"2","verse":"8","text":"Abner pak syn Nerův, hejtman vojska Saulova, vzal Izbozeta syna Saulova a uvedl ho do Mahanaim."},{"book":"2 Samuelova","chapter":"2","verse":"9","text":"A ustavil ho králem nad Galád a nad Assur, a nad Jezreel, a nad Efraimem, a nad Beniaminem, i nade vším Izraelem."},{"book":"2 Samuelova","chapter":"2","verse":"10","text":"Ve čtyřidcíti letech byl Izbozet syn Saulův, když počal kralovati nad Izraelem, a kraloval dvě létě. (Toliko dům Judův přídržel se Davida."},{"book":"2 Samuelova","chapter":"2","verse":"11","text":"A byl počet dnů, v nichž byl David králem v Hebronu nad domem Judovým, sedm let a šest měsíců.)"},{"book":"2 Samuelova","chapter":"2","verse":"12","text":"Potom vytáhl Abner syn Nerův, a služebníci Izbozeta syna Saulova z Mahanaim do Gabaon."},{"book":"2 Samuelova","chapter":"2","verse":"13","text":"Joáb také syn Sarvie a služebníci Davidovi vytáhše, potkali se s nimi právě u rybníka Gabaon. I pozůstali tito u rybníka s strany jedné, oni pak u rybníka s druhé strany."},{"book":"2 Samuelova","chapter":"2","verse":"14","text":"Tedy řekl Abner Joábovi: Nechť vystoupí nyní mládenci a pohrají před námi. I řekl Joáb: Nechť vystoupí."},{"book":"2 Samuelova","chapter":"2","verse":"15","text":"A tak vystoupili a vyšli v rovném počtu, dvanácte z Beniamina, z strany Izbozeta syna Saulova, a dvanácte z služebníků Davidových."},{"book":"2 Samuelova","chapter":"2","verse":"16","text":"Kteřížto ujavše jeden každý za hlavu bližního svého, vrazil meč svůj v bok tovaryše svého, i padli spolu. Protož nazváno jest místo to Helkat Hassurim, a jest v Gabaon."},{"book":"2 Samuelova","chapter":"2","verse":"17","text":"I byla bitva velmi veliká v ten den, a poražen jest Abner i muži Izraelští od služebníků Davidových."},{"book":"2 Samuelova","chapter":"2","verse":"18","text":"Byli tu také tři synové Sarvie: Joáb, Abizai a Azael. Azael pak byl čerstvý na nohy své jako srna v poli."},{"book":"2 Samuelova","chapter":"2","verse":"19","text":"I honil Azael Abnera, a neuhnul se na pravo ani na levo, běže za Abnerem."},{"book":"2 Samuelova","chapter":"2","verse":"20","text":"Ohlédl se pak Abner zpátkem a řekl: Ty-li jsi Azael? Odpověděl: Jsem."},{"book":"2 Samuelova","chapter":"2","verse":"21","text":"Tedy řekl mu Abner: Uchyl se na pravo aneb na levo, a jmi sobě jednoho z mládenců těch, a vezmi sobě kořisti jeho. Ale nechtěl Azael uchýliti se od něho."},{"book":"2 Samuelova","chapter":"2","verse":"22","text":"Ještě znovu Abner řekl Azaelovi: Uchyl se ode mne, sic jináč přirazím tě až k zemi, a jak bych směl pohleděti na Joába bratra tvého?"},{"book":"2 Samuelova","chapter":"2","verse":"23","text":"Když pak nechtěl ustoupiti, uhodil ho Abner kopím pod páté žebro, tak že vyniklo kopí hřbetem jeho; a padl tu na tom místě, na kterémž i umřel. A kdožkoli přicházeli k místu, na němž padl Azael a umřel, zastavovali se."},{"book":"2 Samuelova","chapter":"2","verse":"24","text":"Ale Joáb a Abizai honili Abnera. Slunce pak již bylo zapadlo, když oni přišli ku pahrbku Amma, jenž jest naproti Giach, cestou k poušti Gabaon."},{"book":"2 Samuelova","chapter":"2","verse":"25","text":"Tedy sešli se synové Beniamin za Abnerem, a jsouce spolu v houfu, postavili se na vrchu pahrbku jednoho."},{"book":"2 Samuelova","chapter":"2","verse":"26","text":"Odkudž zavolal Abner na Joába, řka: Zdaliž bez přestání sžírati bude meč tvůj? Nevíš-liž, že hořkost bývá naposledy? Dokudž tedy nerozkážeš lidu navrátiti se od honění bratří svých?"},{"book":"2 Samuelova","chapter":"2","verse":"27","text":"I řekl Joáb: Živť jest Bůh, že kdybys byl nemluvil, hned ráno byl by odšel lid, jeden každý nechaje honění bratra svého."},{"book":"2 Samuelova","chapter":"2","verse":"28","text":"Tedy zatroubil Joáb v troubu, a zastavil se všecken lid, a nehonili více Izraele, aniž více bojovali."},{"book":"2 Samuelova","chapter":"2","verse":"29","text":"A tak Abner i lid jeho šli přes pole celou tu noc, a přepravili se přes Jordán, a prošedše všecku Betoron, přišli do Mahanaim."},{"book":"2 Samuelova","chapter":"2","verse":"30","text":"Ale Joáb navrátiv se od honění Abnera, shromáždil všecken lid, a nedostávalo se z služebníků Davidových devatenácti mužů a Azaele."},{"book":"2 Samuelova","chapter":"2","verse":"31","text":"Služebníci pak Davidovi zbili z Beniaminských a z mužů Abnerových tři sta a šedesáte mužů, kteříž tu zahynuli."},{"book":"2 Samuelova","chapter":"2","verse":"32","text":"A vzavše Azaele, pohřbili jej v hrobě otce jeho, kterýž byl v Betlémě. Potom šli celou tu noc Joáb a muži jeho; i rozednilo se, když přicházeli do Hebronu."}]}