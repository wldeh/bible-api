{"data":[{"book":"2 Samuelova","chapter":"12","verse":"1","text":"Protož poslal Hospodin Nátana k Davidovi. Kterýž přišed k němu, řekl jemu: Dva muži byli v městě jednom, jeden bohatý a druhý chudý."},{"book":"2 Samuelova","chapter":"12","verse":"2","text":"Bohatý měl ovec i volů velmi mnoho,"},{"book":"2 Samuelova","chapter":"12","verse":"3","text":"Chudý pak neměl nic, kromě jednu ovečku malou, kterouž byl koupil a choval, až i odrostla při něm a při dětech jeho tolikéž. Chléb jeho jedla a z číše jeho pila, a v lůnu jeho spávala, a tak byla mu jako za dceru."},{"book":"2 Samuelova","chapter":"12","verse":"4","text":"Když pak přišel pocestný k tomu bohatému člověku, líto mu bylo vzíti z ovcí aneb z volů svých, což by připravil pocestnému, kterýž k němu přišel, ale vzav ovečku toho chudého člověka, připravil ji muži, kterýž byl přišel k němu."},{"book":"2 Samuelova","chapter":"12","verse":"5","text":"Tedy rozhněval se David na muže toho náramně a řekl Nátanovi: Živť jest Hospodin, že hoden jest smrti muž, kterýž to učinil."},{"book":"2 Samuelova","chapter":"12","verse":"6","text":"Ovečku také tu zaplatí čtvernásobně, proto že učinil věc tu, a nelitoval ho."},{"book":"2 Samuelova","chapter":"12","verse":"7","text":"I řekl Nátan Davidovi: Ty jsi ten muž! Takto praví Hospodin Bůh Izraelský: Já jsem tě pomazal, abys králem byl nad Izraelem, a vytrhl jsem tebe z ruky Saulovy."},{"book":"2 Samuelova","chapter":"12","verse":"8","text":"A dal jsem tobě dům pána tvého, i ženy pána tvého v lůno tvé, dalť jsem také dům Izraelský a Judský, a bylo-liť by to málo, byl bych přidal mnohem více."},{"book":"2 Samuelova","chapter":"12","verse":"9","text":"Pročež jsi sobě zlehčil slovo Hospodinovo, čině to, což se nelíbí jemu? Uriáše Hetejského zabil jsi mečem, a manželku jeho pojals sobě za ženu, samého pak zamordoval jsi mečem Ammonitských."},{"book":"2 Samuelova","chapter":"12","verse":"10","text":"Protož nyní neodejdeť meč z domu tvého až na věky, proto že jsi pohrdl mnou, a vzal jsi manželku Uriáše Hetejského, aby byla žena tvá."},{"book":"2 Samuelova","chapter":"12","verse":"11","text":"Takto praví Hospodin: Aj, já vzbudím proti tobě zlé z domu tvého, a vezma ženy tvé před očima tvýma, dám je bližnímu tvému, kterýž spáti bude s ženami tvými, an na to každý hledí."},{"book":"2 Samuelova","chapter":"12","verse":"12","text":"A ačkoli ty učinil jsi to tajně, já však učiním to zjevně přede vším Izraelem a všechněm známě."},{"book":"2 Samuelova","chapter":"12","verse":"13","text":"Tedy řekl David Nátanovi: Zhřešilť jsem Hospodinu. Zase řekl Nátan Davidovi: Tentýž Hospodin přenesl hřích tvůj, neumřeš."},{"book":"2 Samuelova","chapter":"12","verse":"14","text":"Ale však, poněvadž jsi tou věcí dal příčinu nepřátelům Hospodinovým, aby se rouhali, protož ten syn, kterýž se narodil tobě, jistotně umře."},{"book":"2 Samuelova","chapter":"12","verse":"15","text":"Potom odšel Nátan do domu svého. V tom Hospodin ranil dítě, kteréž byla porodila manželka Uriášova Davidovi, tak že pochybili o něm."},{"book":"2 Samuelova","chapter":"12","verse":"16","text":"I modlil se David Bohu za to dítě a postil se, a všed, ležel přes noc na zemi."},{"book":"2 Samuelova","chapter":"12","verse":"17","text":"A ačkoli starší domu jeho přišli k němu, aby ho zdvihli z země, on však nechtěl, aniž s nimi co jedl."},{"book":"2 Samuelova","chapter":"12","verse":"18","text":"Stalo se pak dne sedmého, že umřelo dítě. I nesměli služebníci Davidovi toho oznámiti jemu, že by umřelo dítě; nebo pravili: Aj, když ještě bylo dítě živo, mluvili jsme jemu, a nechtěl slyšeti hlasu našeho, což pak když jemu díme: Umřelo dítě. Ovšem to tíže ponese."},{"book":"2 Samuelova","chapter":"12","verse":"19","text":"Ale vida David, an služebníci jeho k sobě šepcí, srozuměl, že by umřelo dítě. I řekl David služebníkům svým: Co již umřelo dítě? Kteříž řekli: Umřelo."},{"book":"2 Samuelova","chapter":"12","verse":"20","text":"Tedy vstav David s země, umyl se a pomazal se, a změnil roucho své, a všed do domu Hospodinova, pomodlil se. Potom vrátiv se do domu svého, rozkázal sobě dáti jísti a jedl."},{"book":"2 Samuelova","chapter":"12","verse":"21","text":"Služebníci pak jeho řekli jemu: Co jsi to učinil? Pro dítě, když živo bylo, postils se a plakal, ale jakž dítě umřelo, vstal jsi a přijal jsi pokrm."},{"book":"2 Samuelova","chapter":"12","verse":"22","text":"Kterýžto řekl: Pokudž ještě dítě živo bylo, postil jsem se a plakal, nebo jsem řekl: Kdo ví? Můžeť se smilovati nade mnou Hospodin, aby živo bylo dítě."},{"book":"2 Samuelova","chapter":"12","verse":"23","text":"Nyní pak, poněvadž umřelo, proč se mám postiti? Zdaliž budu moci zase je vzkřísiti? Jáť půjdu k němu, ale ono se nenavrátí ke mně."},{"book":"2 Samuelova","chapter":"12","verse":"24","text":"Potom David potěšiv Betsabé manželky své, všel k ní a spal s ní. I porodila syna, a nazval jméno jeho Šalamoun, a Hospodin miloval jej."},{"book":"2 Samuelova","chapter":"12","verse":"25","text":"Protož poslal byl Nátana proroka, a nazval jméno jeho Jedidiah pro Hospodina."},{"book":"2 Samuelova","chapter":"12","verse":"26","text":"Bojoval pak Joáb proti Rabba Ammonitských, a vzal město královské."},{"book":"2 Samuelova","chapter":"12","verse":"27","text":"A poslav posly k Davidovi, řekl: Dobýval jsem Rabba a vzal jsem město vod."},{"book":"2 Samuelova","chapter":"12","verse":"28","text":"Protož nyní sebera ostatek lidu, polož se proti městu a vezmi je, abych já nevzal města toho, a bylo by mně připisováno vítězství nad ním."},{"book":"2 Samuelova","chapter":"12","verse":"29","text":"Tedy sebrav David všecken lid, vytáhl proti Rabba, kteréhož dobýval a vzal je."},{"book":"2 Samuelova","chapter":"12","verse":"30","text":"A sňal korunu krále jejich s hlavy jeho, kteráž vážila centnéř zlata, a bylo v ní kamení drahé, a vstavena byla na hlavu Davidovu. Vyvezl též kořisti města velmi veliké."},{"book":"2 Samuelova","chapter":"12","verse":"31","text":"Lid pak, kterýž v něm byl, vyvedl a dal jej pod pily a pod brány železné a pod sekery železné, a vehnal je do peci cihelné. A tak činil všechněm městům Ammonitským. Potom navrátil se David se vším lidem do Jeruzaléma."}]}