{"data":[{"book":"Daniel","chapter":"11","verse":"1","text":"A tak já léta prvního Daria Médského postavil jsem se, abych ho zmocňoval a posiloval."},{"book":"Daniel","chapter":"11","verse":"2","text":"Již pak oznámímť pravdu: Aj, ještě tři králové kralovati budou v Perské zemi; potom čtvrtý zbohatne bohatstvím velikým nade všecky, a když se zmocní v bohatství svém, vzbudí všecky proti království Řeckému."},{"book":"Daniel","chapter":"11","verse":"3","text":"I povstane král mocný, kterýž bude míti panství široké, a bude činiti podlé vůle své."},{"book":"Daniel","chapter":"11","verse":"4","text":"Když se pak zmocní, potříno bude království jeho, a rozděleno bude na čtyři strany světa, však ne mezi potomky jeho, aniž bude panství jeho takové, jakéž bylo; nebo vykořeněno bude království jeho, a jiným mimo ně se dostane."},{"book":"Daniel","chapter":"11","verse":"5","text":"Pročež posilní se král polední, ano i jedno z knížat jeho, a mocnější bude nad něho, a panovati bude; panství široké bude panství jeho."},{"book":"Daniel","chapter":"11","verse":"6","text":"Po některých pak letech spřízní se; nebo dcera krále poledního dostane se za krále půlnočního, aby učinila příměří. Ale neobdrží síly ramene, aniž on ostojí s ramenem svým, ale vydána bude ona i ti, kteříž ji přivedou, i syn její, i ten, kterýž ji posilňoval v ty časy."},{"book":"Daniel","chapter":"11","verse":"7","text":"Potom povstane z výstřelku kořenů jejích na místo jeho, kterýž přitáhne s vojskem svým, a udeří na pevnost krále půlnočního, a přičiní se, aby se jich zmocnil."},{"book":"Daniel","chapter":"11","verse":"8","text":"Nadto i bohy jejich s knížaty jejich, s nádobami drahými jejich, stříbrem a zlatem v zajetí zavede do Egypta, a bude bezpečen za mnoho let před králem půlnočním."},{"book":"Daniel","chapter":"11","verse":"9","text":"A tak přijde do království král polední, a navrátí se do země své."},{"book":"Daniel","chapter":"11","verse":"10","text":"Ale synové onoho válčiti budou, a seberou množství vojsk velikých. A nenadále přijda, jako povodeň procházeti bude, a navracuje se, válkou dotírati bude až k jeho pevnostem."},{"book":"Daniel","chapter":"11","verse":"11","text":"Pročež rozdrážděn jsa král polední, vytáhne, a bojovati bude s ním, s králem půlnočním, a sšikuje množství veliké, i bude vydáno množství to v ruku jeho."},{"book":"Daniel","chapter":"11","verse":"12","text":"I pozdvihne se množství to, a povýší se srdce jeho, a ačkoli porazí na tisíce, a však se nezmocní."},{"book":"Daniel","chapter":"11","verse":"13","text":"Potom navrátě se král půlnoční, sšikuje množství větší než prvé, a po dokonání času některých let, nenadále přijde s vojskem velikým a s dostatkem hojným."},{"book":"Daniel","chapter":"11","verse":"14","text":"V těch časích mnozí se postaví proti králi polednímu, ale synové nešlechetní z lidu tvého zhubeni budou, a pro stvrzení vidění tohoto padnou."},{"book":"Daniel","chapter":"11","verse":"15","text":"Nebo přitáhne král půlnoční, a vzdělaje náspy, dobude měst hrazených, tak že ramena poledního neostojí, ani lid vybraný jeho, aniž budou míti síly k odpírání."},{"book":"Daniel","chapter":"11","verse":"16","text":"A přitáhna proti němu, bude činiti podlé vůle své, a nebude žádného, ješto by se postavil proti němu. Postaví se také v zemi Judské, kterouž docela zkazí rukou svou."},{"book":"Daniel","chapter":"11","verse":"17","text":"Potom obrátí tvář svou, aby přitáhna s mocí všeho království svého, a ukazuje se jako by vše upřímě jednal, dovede něčeho. Nebo dá jemu krásnou pannu, aby ho zahubil skrze ni, ale ona nedostojí aniž bude držeti s ním."},{"book":"Daniel","chapter":"11","verse":"18","text":"Zatím obrátí tvář svou k ostrovům, a dobude mnohých, ale vůdce přítrž učiní pohanění jeho, anobrž to hanění jeho na něj obrátí."},{"book":"Daniel","chapter":"11","verse":"19","text":"Pročež obrátí tvář svou k pevnostem země své, ale klesne a padne, i zahyne."},{"book":"Daniel","chapter":"11","verse":"20","text":"I povstane na místo jeho v slávě královské ten, kterýž rozešle výběrčí, ale ten po nemnohých dnech potřín bude, a to ne v hněvě, ani v boji."},{"book":"Daniel","chapter":"11","verse":"21","text":"Na místě tohoto postaví se nevzácný, ačkoli nevloží na něj ozdoby královské, a však přijda pokojně, ujme království skrze úlisnost."},{"book":"Daniel","chapter":"11","verse":"22","text":"A rameny jako povodní zachváceni budou před oblíčejem jeho mnozí, a potříni budou jako i ten vůdce, kterýž s ním smlouvu učinil."},{"book":"Daniel","chapter":"11","verse":"23","text":"Nebo v tovaryšství s ním vejda, prokáže nad ním lest, a přijeda, zmocní se království s malým počtem lidu."},{"book":"Daniel","chapter":"11","verse":"24","text":"Bezpečně také i do nejúrodnějších míst té krajiny vpadne, a činiti bude to, čehož nečinili otcové jeho, ani otcové otců jeho; loupež a kořisti a zboží jim rozdělí, ano i proti pevnostem chytrosti své vymýšleti bude, a to do času."},{"book":"Daniel","chapter":"11","verse":"25","text":"Potom vzbudí sílu svou a srdce své proti králi polednímu s vojskem velikým, s nímž král polední vojensky se potýkati bude, s vojskem velikým a velmi silným, ale neostojí, proto že vymyslí proti němu chytrost."},{"book":"Daniel","chapter":"11","verse":"26","text":"Nebo kteříž jídají pokrm, potrou jej, když vojsko onoho se rozvodní; i padnou, zbiti jsouce mnozí."},{"book":"Daniel","chapter":"11","verse":"27","text":"Tehdáž obou těch králů srdce bude činiti zlé, a za jedním a týmž stolem lež mluviti budou, ale nepodaří se, proto že cíl uložený na jiný ještě čas odložen."},{"book":"Daniel","chapter":"11","verse":"28","text":"A protož navrátí se do země své s zbožím velikým, a srdce jeho bude proti smlouvě svaté. Což učině, navrátí se do země své."},{"book":"Daniel","chapter":"11","verse":"29","text":"V uložený čas navrátě se, potáhne na poledne, ale to nebude podobné prvnímu ani poslednímu."},{"book":"Daniel","chapter":"11","verse":"30","text":"Nebo přijdou proti němu lodí Citejské, pročež bude jej to boleti, tak že opět zlobiti se bude proti smlouvě svaté. Což učině, navrátí se, a srozumění míti bude s těmi, kteříž opustili smlouvu svatou."},{"book":"Daniel","chapter":"11","verse":"31","text":"A vojska veliká podlé něho státi budou, a poškvrní svatyně a pevnosti; odejmou také obět ustavičnou, a postaví ohavnost zpuštění,"},{"book":"Daniel","chapter":"11","verse":"32","text":"Tak aby ty, kteříž se bezbožně proti smlouvě chovati budou, v pokrytství posiloval úlisnostmi, lid pak, kterýž zná Boha svého, aby jímali. Což i učiní."},{"book":"Daniel","chapter":"11","verse":"33","text":"Pročež vyučující lid, vyučující mnohé, padati budou od meče a ohně, zajetí a loupeže za mnohé dny."},{"book":"Daniel","chapter":"11","verse":"34","text":"A když padati budou, malou pomoc míti budou; nebo připojí se k nim mnozí pochlebně."},{"book":"Daniel","chapter":"11","verse":"35","text":"Z těch pak, kteříž jiné vyučují, padati budou, aby prubováni a čištěni a bíleni byli až do času jistého; neboť to ještě potrvá až do času uloženého."},{"book":"Daniel","chapter":"11","verse":"36","text":"Král zajisté ten bude činiti podlé vůle své, a pozdvihne se a zvelebí nad každého boha, i proti Bohu nade všemi bohy nejsilnějšímu mluviti bude divné věci; a šťastně se mu povede až do vykonání prchlivosti, ažby se to, což uloženo jest, vykonalo."},{"book":"Daniel","chapter":"11","verse":"37","text":"Ani k bohům otců svých se nenakloní, ani k milování žen, aniž k komu z bohů se nakloní, proto že se nade všecko velebiti bude."},{"book":"Daniel","chapter":"11","verse":"38","text":"A na místě Boha nejsilnějšího ctíti bude boha, kteréhož neznali otcové jeho; ctíti bude zlatem a stříbrem, a kamením drahým a klénoty."},{"book":"Daniel","chapter":"11","verse":"39","text":"A tak dovede toho, že pevnosti Nejsilnějšího budou boha cizího, a kteréž se mu viděti bude, poctí slávou, a způsobí, aby panovali nad mnohými, a zemi rozdělí místo mzdy."},{"book":"Daniel","chapter":"11","verse":"40","text":"Při dokonání pak toho času trkati se s ním bude král polední, ale král půlnoční oboří se na něj s vozy a s jezdci a lodími mnohými, a přitáhna do zemí, jako povodeň projde."},{"book":"Daniel","chapter":"11","verse":"41","text":"Potom přitáhne do země Judské, a mnohé země padnou. Tito pak ujdou ruky jeho, Idumejští a Moábští, a prvotiny synů Ammon."},{"book":"Daniel","chapter":"11","verse":"42","text":"A když ruku svou vztáhne na země, ani země Egyptská nebude moci jeho zniknouti."},{"book":"Daniel","chapter":"11","verse":"43","text":"Nebo opanuje poklady zlata a stříbra, a všecky klénoty Egyptské; Lubimští také a Mouřenínové za ním půjdou."},{"book":"Daniel","chapter":"11","verse":"44","text":"V tom noviny od východu a od půlnoci přestraší jej; pročež vytáhne s prchlivostí velikou, aby hubil a mordoval mnohé."},{"book":"Daniel","chapter":"11","verse":"45","text":"I rozbije stany paláce svého mezi mořemi, na hoře okrasy svatosti; a když přijde k skonání svému, nebude míti žádného spomocníka."}]}