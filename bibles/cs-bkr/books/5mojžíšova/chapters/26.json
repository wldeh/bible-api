{"data":[{"book":"5 Mojžíšova","chapter":"26","verse":"1","text":"Když pak vejdeš do země, kterouž Hospodin Bůh tvůj dává tobě v dědictví, a opanuje ji, bydliti v ní budeš:"},{"book":"5 Mojžíšova","chapter":"26","verse":"2","text":"Vezmeš prvotin všeho ovoce země té, kteréž obětovati budeš z země své, již Hospodin Bůh tvůj dává tobě, a vlože do koše, půjdeš k místu, kteréž by Hospodin Bůh tvůj k přebývání tam jménu svému vyvolil."},{"book":"5 Mojžíšova","chapter":"26","verse":"3","text":"A přijda k knězi, kterýž těch dnů bude, díš jemu: Vyznávám dnes Hospodinu Bohu svému, že jsem všel do země, kterouž s přísahou zaslíbil Hospodin otcům našim, že ji nám dá."},{"book":"5 Mojžíšova","chapter":"26","verse":"4","text":"I vezma kněz z ruky tvé koš, postaví jej před oltářem Hospodina Boha tvého."},{"book":"5 Mojžíšova","chapter":"26","verse":"5","text":"A mluviti budeš před Hospodinem Bohem svým, řka: Syrský chudý otec můj sstoupil do Egypta s nemnohými osobami, a byv tam pohostinu, vzrostl v národ veliký, silný a mnohý."},{"book":"5 Mojžíšova","chapter":"26","verse":"6","text":"A když zle nakládali s námi Egyptští, trápíce nás, a vzkládajíce na nás službu těžkou,"},{"book":"5 Mojžíšova","chapter":"26","verse":"7","text":"Volali jsme k Hospodinu Bohu otců našich, a vyslyšev Hospodin hlas náš, popatřil na trápení naše, práci naši a ssoužení naše."},{"book":"5 Mojžíšova","chapter":"26","verse":"8","text":"I vyvedl nás Hospodin z Egypta v ruce silné a v rameni vztaženém, v strachu velikém, a znameních i zázracích."},{"book":"5 Mojžíšova","chapter":"26","verse":"9","text":"A uvedl nás na toto místo, a dal nám zemi tuto oplývající mlékem a strdí."},{"book":"5 Mojžíšova","chapter":"26","verse":"10","text":"Protož nyní, hle, přinesl jsem prvotiny úrod země, kterouž jsi mi dal, ó Hospodine. I necháš toho před Hospodinem Bohem svým, a pokloníš se před ním."},{"book":"5 Mojžíšova","chapter":"26","verse":"11","text":"I veseliti se budeš ve všech dobrých věcech, kteréž by tobě dal Hospodin Bůh tvůj, i domu tvému, ty i Levíta i příchozí, kterýž jest u prostřed tebe."},{"book":"5 Mojžíšova","chapter":"26","verse":"12","text":"Když bys pak vyplnil všecky desátky ze všech úrod svých léta třetího, jenž rok desátků jest, a dal bys Levítovi, příchozímu, sirotku i vdově, a jedli by v branách tvých a nasyceni byli:"},{"book":"5 Mojžíšova","chapter":"26","verse":"13","text":"Tedy díš před Hospodinem Bohem svým: Vynesl jsem, což posvěceného bylo, z domu svého, a dal jsem také Levítovi, příchozímu, sirotku a vdově vedlé všelikého přikázaní tvého, kteréž jsi mi přikázal; nepřestoupil jsem žádného z přikázaní tvých, aniž jsem zapomenul na ně."},{"book":"5 Mojžíšova","chapter":"26","verse":"14","text":"Nejedl jsem v zámutku svém z toho, a neujal jsem z toho k věci obecné, aniž jsem dal něco odtud ku pohřbu; poslechl jsem hlasu Hospodina Boha svého, učinil jsem podlé všeho, což jsi mi přikázal."},{"book":"5 Mojžíšova","chapter":"26","verse":"15","text":"Popatřiž z příbytku svatého svého s nebe, a požehnej lidu svému Izraelskému a zemi, kterouž jsi dal nám, jakož jsi s přísahou zaslíbil otcům našim, zemi oplývající mlékem a strdí."},{"book":"5 Mojžíšova","chapter":"26","verse":"16","text":"Dnes Hospodin Bůh tvůj přikazuje tobě, abys ostříhal ustanovení těchto a soudů; ostříhejž tedy a čiň je z celého srdce svého a ze vší duše své."},{"book":"5 Mojžíšova","chapter":"26","verse":"17","text":"Dnes i ty připověděls se k Hospodinu, že jej budeš míti za Boha, a choditi budeš po cestách jeho, a ostříhati ustanovení jeho, a přikázaní i soudů jeho, a poslouchati hlasu jeho."},{"book":"5 Mojžíšova","chapter":"26","verse":"18","text":"Hospodin také připověděl se k tobě dnes, že tě bude míti za lid zvláštní, jakož mluvil tobě, abys ostříhal všech příkázaní jeho,"},{"book":"5 Mojžíšova","chapter":"26","verse":"19","text":"A že tě vyvýší nade všecky národy, kteréž učinil, abys byl vzácnější, slovoutnější a slavnější nad ně, a tak lid svatý Hospodinu Bohu svému, jakož jest mluvil."}]}