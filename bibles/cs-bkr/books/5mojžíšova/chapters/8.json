{"data":[{"book":"5 Mojžíšova","chapter":"8","verse":"1","text":"Všelikého přikázaní, kteréž já přikazuji tobě dnes, skutečně ostříhejte, abyste živi byli a rozmnožili se, a vešli k dědičnému obdržení země, kterouž s přísahou zaslíbil Hospodin otcům vašim."},{"book":"5 Mojžíšova","chapter":"8","verse":"2","text":"A rozpomínati se budeš na všecku cestu, kterouž tě vedl Hospodin Bůh tvůj již teď čtyřidceti let po poušti, aby ponížil tebe a zkusil tě, aby známé bylo, co jest v srdci tvém, budeš-li ostříhati přikázaní jeho, čili nic."},{"book":"5 Mojžíšova","chapter":"8","verse":"3","text":"I ponížil tě a dopustil na tebe hlad, potom tě krmil mannou, kteréž jsi ty neznal, ani otcové tvoji, aby známé učinil tobě, že ne samým chlebem živ bude člověk, ale vším tím, což vychází z úst Hospodinových, živ bude člověk."},{"book":"5 Mojžíšova","chapter":"8","verse":"4","text":"Roucho tvé nevetšelo na tobě, a noha tvá se neodhnetla, již od čtyřidceti let."},{"book":"5 Mojžíšova","chapter":"8","verse":"5","text":"Znejž tedy v srdci svém, že jakož cvičí člověk syna svého, tak Hospodin Bůh tvůj cvičí tebe."},{"book":"5 Mojžíšova","chapter":"8","verse":"6","text":"A ostříhej přikázaní Hospodina Boha svého, chodě po cestách jeho, a boje se jeho."},{"book":"5 Mojžíšova","chapter":"8","verse":"7","text":"Nebo Hospodin Bůh tvůj uvozuje tě do země výborné, země, v níž jsou potokové vod, studnice a propasti prýštící se po údolích i po horách,"},{"book":"5 Mojžíšova","chapter":"8","verse":"8","text":"Do země hojné na pšenici a ječmen, na vinice a fíky a jablka zrnatá, do země, v níž jest hojnost olivoví olej přinášejícího a medu."},{"book":"5 Mojžíšova","chapter":"8","verse":"9","text":"Země, v níž bez nedostatku chléb jísti budeš, a v ničemž nouze trpěti nebudeš, země, jejíž kamení jest železo, a z hor jejích měď sekati budeš."},{"book":"5 Mojžíšova","chapter":"8","verse":"10","text":"Kdyžkoli jísti budeš a nasytíš se, dobrořečiti budeš Hospodina Boha svého za zemi výbornou, kterouž dal tobě."},{"book":"5 Mojžíšova","chapter":"8","verse":"11","text":"Aniž se kdy toho dopouštěj, abys se měl zapomenouti na Hospodina Boha svého, a neostříhati přikázaní a soudů jeho i ustanovení jeho, kteráž já dnes přikazuji tobě,"},{"book":"5 Mojžíšova","chapter":"8","verse":"12","text":"Aby, když bys jedl a nasycen byl, a domů krásných nastavěje, v nich bys bydlil,"},{"book":"5 Mojžíšova","chapter":"8","verse":"13","text":"A volové i ovce tvé rozmnoženy byly by, stříbra také a zlata měl bys mnoho, a hojnost ve všech věcech svých,"},{"book":"5 Mojžíšova","chapter":"8","verse":"14","text":"Nepozdvihlo se srdce tvé, a zapomenul bys na Hospodina Boha svého, kterýž tě vyvedl z země Egyptské, z domu služby,"},{"book":"5 Mojžíšova","chapter":"8","verse":"15","text":"A vedl tě přes poušť velikou a hroznou, na níž byli hadové ohniví a štírové, poušť žíznivou, na níž nebylo žádné vody, a vyvedl tobě vodu z přetvrdé skály,"},{"book":"5 Mojžíšova","chapter":"8","verse":"16","text":"Kterýž tě krmil na poušti mannou, o kteréž nevěděli otcové tvoji, aby tě potrápil a zkusil tebe, naposledy však aby dobře učinil tobě."},{"book":"5 Mojžíšova","chapter":"8","verse":"17","text":"Aniž říkej v srdci svém: Moc má a síla ruky mé způsobila mi tato zboží,"},{"book":"5 Mojžíšova","chapter":"8","verse":"18","text":"Ale pamatuj na Hospodina Boha svého, nebo on dává tobě moc k dobývání zboží, aby utvrdil smlouvu svou, kterouž s přísahou učinil s otci tvými, jakož to ukazuje dnešní den."},{"book":"5 Mojžíšova","chapter":"8","verse":"19","text":"Pakli zapomena se na Hospodina Boha svého, postoupil bys po bozích cizích, a sloužil bys jim a klaněl bys se jim: osvědčuji proti vám dnes, že konečně zahynete."},{"book":"5 Mojžíšova","chapter":"8","verse":"20","text":"Jako pohané, kteréž Hospodin zahladil před tváří vaší, tak zahynete, proto že jste neposlouchali hlasu Hospodina Boha svého."}]}