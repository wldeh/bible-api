{"data":[{"book":"Firistoci","chapter":"2","verse":"1","text":"“ ‘Sa’ad da wani ya kawo hadaya ta gari ga Ubangiji, hadayarsa za tă zama gari mai laushi ne. Zai zuba mai a kai, yă sa turare a kansa"},{"book":"Firistoci","chapter":"2","verse":"2","text":"yă kai wa ’ya’yan Haruna maza waɗanda suke firistoci. Firist zai ɗiba gari mai laushin a tafin hannu da kuma man, tare da dukan turaren, yă ƙone wannan a sashen tunawa a kan bagade, hadaya ce da aka yi da wuta, mai daɗin ƙanshi ga Ubangiji."},{"book":"Firistoci","chapter":"2","verse":"3","text":"Sauran hadaya ta garin zai zama na Haruna da ’ya’yansa; sashe mafi tsarki ne na hadayar da aka yi ga Ubangiji ta wuta."},{"book":"Firistoci","chapter":"2","verse":"4","text":"“ ‘In kuka kawo toyayyen hadayar gari da aka yi daga matoya, zai ƙunshi gari mai laushi, toyayye ba tare da yisti ba, gauraye kuma da mai, ko kuwa ƙosai da aka yi ba tare da yisti ba, aka kuma kwaɓa da mai."},{"book":"Firistoci","chapter":"2","verse":"5","text":"In an toya hadaya ta garinku a kasko, sai a yi shi da gari mai laushi haɗe da mai, ba kuwa da yisti ba."},{"book":"Firistoci","chapter":"2","verse":"6","text":"A gutsuttsura shi, a zuba mai a kansa, hadaya ce ta hatsi."},{"book":"Firistoci","chapter":"2","verse":"7","text":"In hadayarku ta hatsin da aka dafa ne a tukunya, sai a yi shi da gari mai laushi da kuma mai."},{"book":"Firistoci","chapter":"2","verse":"8","text":"A kawo hatsin da aka yi da waɗannan abubuwa ga Ubangiji; a ba wa firist wanda zai ɗauka yă kai bagade."},{"book":"Firistoci","chapter":"2","verse":"9","text":"Zai fid da sashen tunawa daga hadaya ta gari, yă ƙone shi a kan bagade kamar hadayar da ka yi da wuta, mai daɗin ƙanshi ga Ubangiji."},{"book":"Firistoci","chapter":"2","verse":"10","text":"Sauran hadaya ta garin za tă zama ta Haruna da ’ya’yansa; sashe mafi tsarki ne na hadayun da aka yi ga Ubangiji ta wuta."},{"book":"Firistoci","chapter":"2","verse":"11","text":"“ ‘Kowace hadaya ta garin da kuka kawo ga Ubangiji, dole a yi shi ba tare da yisti ba, gama ba za ku ƙone wani yisti, ko zuma a cikin hadayar da aka yi ga Ubangiji ta wuta ba."},{"book":"Firistoci","chapter":"2","verse":"12","text":"Za ku iya kawo su ga Ubangiji kamar hadaya ta ’ya’yan fari, amma ba za a miƙa su a bagade kamar turare mai ƙanshi ba."},{"book":"Firistoci","chapter":"2","verse":"13","text":"A sa gishiri a dukan hadayunku na hatsi. Kada a rasa sa gishirin alkawari na Allahnku a hadayunku na hatsi, a sa gishiri a dukan hadayunku."},{"book":"Firistoci","chapter":"2","verse":"14","text":"“ ‘In kuka kawo hadaya ta gari na ’ya’yan fari ga Ubangiji, sai ku miƙa ɓarzajjen kawunan sabon hatsin da aka gasa a wuta."},{"book":"Firistoci","chapter":"2","verse":"15","text":"A sa mai da turare a kansa, hadaya ce ta hatsi."},{"book":"Firistoci","chapter":"2","verse":"16","text":"Firist zai ƙone sashe na ɓarzajjen hatsin da kuma mai, tare da turare don tunawa, gama hadaya ce da aka ƙone da wuta ga Ubangiji."}]}