{"data":[{"book":"కీర్తన","chapter":"78","verse":"1","text":"నా ప్రజలారా, నా బోధను ఆలకించండి. నేను చెప్పే మాటలు వినండి."},{"book":"కీర్తన","chapter":"78","verse":"2","text":"నా నోటితో జ్ఞానయుక్తమైన మాటలు చెబుతాను. పూర్వకాలం నుండీ రహస్యంగా ఉన్న విషయాలు నేను తెలియజేస్తాను."},{"book":"కీర్తన","chapter":"78","verse":"3","text":"మాకు తెలిసిన సంగతులను, మా పూర్వికులు మాకు తెలిపిన సంగతులను చెబుతాను."},{"book":"కీర్తన","chapter":"78","verse":"4","text":"యెహోవా చేసిన గొప్ప కార్యాలను, ఆయన బలాన్ని, ఆయన చేసిన ఆశ్చర్య క్రియలను దాచకుండా వారి పిల్లలకు మేము వినిపిస్తాం."},{"book":"కీర్తన","chapter":"78","verse":"5","text":"రాబోయే తరాల్లో పుట్టే పిల్లలు దాన్ని తెలుసుకుని తమ పిల్లలకు దాన్ని వివరించాలి. వారు కూడా దేవునిలో నిరీక్షణ ఉంచి దేవుని కార్యాలు మరచిపోకూడదు."},{"book":"కీర్తన","chapter":"78","verse":"6","text":"వారి పూర్వికులు యథార్థహృదయులు కారు. దేవుని విషయంలో స్థిర బుద్ధి లేనివారై ఆయనపై తిరగబడ్డారు."},{"book":"కీర్తన","chapter":"78","verse":"7","text":"మీరు ఆ తరం వారిలాగా ఉండకూడదు. ఆయన ఆజ్ఞలు అనుసరించాలి."},{"book":"కీర్తన","chapter":"78","verse":"8","text":"ఆయన యాకోబు సంతానానికి శాసనాలు ఏర్పాటు చేశాడు. ఇశ్రాయేలు సంతానానికి ధర్మశాస్త్రం అనుగ్రహించాడు. తమ సంతానానికి దాన్ని నేర్పించాలని మన పూర్వీకులకు ఆజ్ఞాపించాడు."},{"book":"కీర్తన","chapter":"78","verse":"9","text":"ఎఫ్రాయిము గోత్రం వారు విల్లంబులు పట్టుకుని యుద్ధానికి సిద్ధపడ్డారు కానీ యుద్ధం జరిగిన రోజు వెనక్కి తిరిగి పారిపోయారు."},{"book":"కీర్తన","chapter":"78","verse":"10","text":"వారు దేవునితో నిబంధనను నెరవేర్చలేదు. ఆయన ధర్మశాస్త్రాన్ని అనుసరించ లేదు."},{"book":"కీర్తన","chapter":"78","verse":"11","text":"ఆయన చేసిన కార్యాలూ ఆయన వారికి చూపిన తన ఆశ్చర్య క్రియలూ వారు మర్చి పోయారు."},{"book":"కీర్తన","chapter":"78","verse":"12","text":"ఈజిప్టుదేశంలోని సోయను ప్రాంతంలో వారి పూర్వీకుల మధ్య ఆయన ఆశ్చర్యకార్యాలు చేశాడు."},{"book":"కీర్తన","chapter":"78","verse":"13","text":"ఆయన సముద్రాన్ని రెండుగా చీల్చి వారిని అవతలికి దాటించాడు. నీటిని రెండు వైపులా గోడల్లాగా నిలబెట్టాడు."},{"book":"కీర్తన","chapter":"78","verse":"14","text":"పగలు మేఘంలో నుండీ రాత్రి అగ్ని వెలుగులో నుండీ ఆయన వారిని నడిపించాడు."},{"book":"కీర్తన","chapter":"78","verse":"15","text":"అరణ్యంలో బండరాయిని చీల్చి సముద్రమంత సమృద్ధిగా వారికి నీరు అనుగ్రహించాడు."},{"book":"కీర్తన","chapter":"78","verse":"16","text":"బండలోనుండి ఆయన నీటికాలువలు పారజేశాడు."},{"book":"కీర్తన","chapter":"78","verse":"17","text":"అయినా వారు మహోన్నతుని మీద తిరుగుబాటు చేసి ఆయనకు వ్యతిరేకంగా పాపం చేస్తూనే వచ్చారు."},{"book":"కీర్తన","chapter":"78","verse":"18","text":"వారు తమ ఆశకొద్దీ ఆహారం అడుగుతూ తమ హృదయాల్లో దేవుణ్ణి పరీక్షించారు."},{"book":"కీర్తన","chapter":"78","verse":"19","text":"ఈ అరణ్యంలో దేవుడు భోజనం సిద్ధపరచగలడా?"},{"book":"కీర్తన","chapter":"78","verse":"20","text":"ఆయన గండ శిలను కొట్టినప్పుడు నీరు ఉబికి కాలువలై పారింది. ఆయన మనకు ఆహారం కూడా ఇవ్వగలడా? తన ప్రజలకు మాంసం సమకూర్చగలడా? అని వారు చెప్పుకుంటూ దేవునికి విరోధంగా మాట్లాడారు."},{"book":"కీర్తన","chapter":"78","verse":"21","text":"యెహోవా ఈ మాట విని కోపగించాడు. యాకోబు సంతానాన్ని దహించడానికి ఆయన అగ్ని రాజుకుంది. ఇశ్రాయేలు సంతానం మీద ఆయన కోపం రగులుకుంది."},{"book":"కీర్తన","chapter":"78","verse":"22","text":"వారు దేవునిలో విశ్వాసముంచలేదు. ఆయన అనుగ్రహించిన రక్షణలో నమ్మకం పెట్టుకోలేదు."},{"book":"కీర్తన","chapter":"78","verse":"23","text":"అయినప్పటికీ ఆయన పైనున్న ఆకాశాలకు ఆజ్ఞాపించాడు. అంతరిక్ష ద్వారాలను తెరిచాడు."},{"book":"కీర్తన","chapter":"78","verse":"24","text":"ఆయన వారికి ఆహారంగా మన్నాను కురిపించాడు. ఆకాశధాన్యం వారికి అనుగ్రహించాడు."},{"book":"కీర్తన","chapter":"78","verse":"25","text":"మనుషులు దేవదూతల ఆహారం తిన్నారు. ఆయన వారికి ఆహారం సమృద్ధిగా పంపించాడు."},{"book":"కీర్తన","chapter":"78","verse":"26","text":"ఆకాశంలో తూర్పు గాలి విసిరేలా చేశాడు. తన బలంతో దక్షిణపు గాలి రప్పించాడు."},{"book":"కీర్తన","chapter":"78","verse":"27","text":"ధూళి అంత విస్తారంగా మాంసాన్నీ సముద్రపు ఇసుక రేణువులంత విస్తారంగా పక్షులనూ ఆయన వారి కోసం కురిపించాడు."},{"book":"కీర్తన","chapter":"78","verse":"28","text":"అవి వారి శిబిరం మధ్యలో వారి గుడారాల చుట్టూ రాలి పడ్డాయి."},{"book":"కీర్తన","chapter":"78","verse":"29","text":"వారు కడుపారా తిన్నారు. వారు దేని కోసం వెంపర్లాడారో దాన్ని ఆయన అనుగ్రహించాడు."},{"book":"కీర్తన","chapter":"78","verse":"30","text":"అయితే, వారి ఆశ తీరక ముందే, అంటే ఆహారం ఇంకా వారి నోటిలో ఉండగానే,"},{"book":"కీర్తన","chapter":"78","verse":"31","text":"వారి మీద దేవుని కోపం చెలరేగింది. వారిలో బలమైన వారిని ఆయన సంహరించాడు. ఇశ్రాయేలు యువకులు కూలిపోయేలా చేశాడు."},{"book":"కీర్తన","chapter":"78","verse":"32","text":"ఇంత జరిగినా వారు ఇంకా పాపం చేస్తూ వచ్చారు. ఆయన ఆశ్చర్యకార్యాలను చూసి ఆయన్ని నమ్మలేదు."},{"book":"కీర్తన","chapter":"78","verse":"33","text":"కాబట్టి ఆయన వారి రోజులు తక్కువ చేశాడు. వారి సంవత్సరాలు భయంతో నింపాడు."},{"book":"కీర్తన","chapter":"78","verse":"34","text":"ఆయన వారిని బాధలకు గురి చేసినప్పుడల్లా వారు ఆయన వైపు తిరిగి హృదయపూర్వకంగా దేవుణ్ణి బతిమాలుకున్నారు."},{"book":"కీర్తన","chapter":"78","verse":"35","text":"దేవుడు తమ ఆశ్రయదుర్గమనీ మహోన్నతుడైన దేవుడు తమకు విమోచకుడనీ వారు జ్ఞాపకం చేసుకున్నారు."},{"book":"కీర్తన","chapter":"78","verse":"36","text":"అయితే వారు తమ నోటితో పైపైనే ఆయన్ని స్తుతించారు. తమ నాలుకలతో ఆయన ఎదుట అబద్ధాలు పలికారు."},{"book":"కీర్తన","chapter":"78","verse":"37","text":"ఎందుకంటే వారి హృదయం ఆయన మీద నిలుపుకోలేదు. ఆయన నిబంధనను నమ్మకంగా పాటించలేదు."},{"book":"కీర్తన","chapter":"78","verse":"38","text":"అయితే ఆయన తన కనికరాన్ని బట్టి వారిని నాశనానికి గురి చేయకుండా వారి దోషాన్ని క్షమించాడు. చాలాసార్లు తన ఉగ్రతను రేపుకోకుండా దాన్ని అణచుకున్నాడు."},{"book":"కీర్తన","chapter":"78","verse":"39","text":"ఎందుకంటే వారు కేవలం మానవమాత్రులనీ, వీచిన తరవాత తిరిగిరాని గాలిలాంటి వారనీ ఆయన జ్ఞాపకం చేసుకున్నాడు."},{"book":"కీర్తన","chapter":"78","verse":"40","text":"అరణ్యంలో వారు ఆయన మీద ఎన్నోసార్లు తిరగబడ్డారు. ఎడారిలో ఆయనను ఎన్నోసార్లు దుఃఖపెట్టారు."},{"book":"కీర్తన","chapter":"78","verse":"41","text":"మాటిమాటికీ దేవుణ్ణి శోధించారు. మాటిమాటికీ ఇశ్రాయేలు పరిశుద్ధ దేవునికి దుఃఖం పుట్టించారు."},{"book":"కీర్తన","chapter":"78","verse":"42","text":"ఆయన బాహుబలాన్నీ, ఏ విధంగా ఆయన తమ శత్రువుల చేతిలో నుండి తమను విమోచించాడో దానినీ,"},{"book":"కీర్తన","chapter":"78","verse":"43","text":"ఈజిప్టులో ఆయన చూపిన సూచక క్రియలనూ సోయను ప్రాంతంలో ఆయన చేసిన అద్భుతాలనూ వారు జ్ఞాపకం చేసుకోలేదు."},{"book":"కీర్తన","chapter":"78","verse":"44","text":"నైలునది కాలవలను, వారి ప్రవాహాలను ఆయన రక్తంగా మార్చినప్పుడు ఐగుప్తీయులు తాగలేక పోయారు."},{"book":"కీర్తన","chapter":"78","verse":"45","text":"ఆయన వారి మీదికి ఈగల గుంపులను పంపించాడు. అవి వారిని ముంచివేశాయి, కప్పలను పంపాడు. అవి వారి నేలంతటినీ కప్పివేశాయి."},{"book":"కీర్తన","chapter":"78","verse":"46","text":"ఆయన వారి పంటలను చీడపురుగులకిచ్చాడు. వారి కష్టఫలాన్ని మిడతలకు అప్పగించాడు."},{"book":"కీర్తన","chapter":"78","verse":"47","text":"వడగండ్ల చేత వారి ద్రాక్షతీగెలను, మంచు చేత వారి మేడిచెట్లను ఆయన పాడు చేశాడు."},{"book":"కీర్తన","chapter":"78","verse":"48","text":"వారి పశువులపై వడగళ్ళు కురిపించాడు. వారి మందలపై పిడుగులు రాలాయి."},{"book":"కీర్తన","chapter":"78","verse":"49","text":"ఆయన విపత్తును కలిగించే దూతలుగా తన ఉగ్రతను, మహోగ్రతను, బాధను వారి మీదికి పంపించాడు."},{"book":"కీర్తన","chapter":"78","verse":"50","text":"తన కోపానికి దారి చదునుగా చేశాడు. వారిని మరణం నుండి తప్పించకుండా వారి ప్రాణాన్ని తెగులుకు అప్పగించాడు."},{"book":"కీర్తన","chapter":"78","verse":"51","text":"ఈజిప్టులోని పెద్ద కొడుకులందరినీ హాము గుడారాల్లో వారి బలానికి గుర్తుగా ఉన్న ప్రథమ సంతానాన్ని ఆయన చంపాడు."},{"book":"కీర్తన","chapter":"78","verse":"52","text":"ఆ తరవాత ఆయన తన ప్రజలను గొర్రెలను తోలినట్టుగా నడిపించాడు. ఒకడు తన మందను ఎలా నడిపిస్తాడో అరణ్యంలో ఆయన వారిని అలా నడిపించాడు."},{"book":"కీర్తన","chapter":"78","verse":"53","text":"వారు భయపడకుండా ఆయన వారిని సురక్షితంగా నడిపించాడు. వారి శత్రువులను సముద్రంలో ముంచివేశాడు."},{"book":"కీర్తన","chapter":"78","verse":"54","text":"తన పరిశుద్ధ భూమి సరిహద్దు దగ్గరికి, తన కుడిచెయ్యి సంపాదించిన ఈ పర్వతం దగ్గరికి ఆయన వారిని రప్పించాడు."},{"book":"కీర్తన","chapter":"78","verse":"55","text":"వారి ఎదుట నుండి అన్య జాతులను వెళ్లగొట్టాడు. ఆ ప్రజల వారసత్వాన్ని వారికి పంచి ఇచ్చాడు. ఇశ్రాయేలు గోత్రాలను వారి గుడారాల్లో స్థిరపరిచాడు."},{"book":"కీర్తన","chapter":"78","verse":"56","text":"అయినప్పటికీ వారు మహోన్నతుడైన దేవుణ్ణి పరీక్షించి తిరుగుబాటు చేశారు. ఆయన శాసనాలను పాటించలేదు."},{"book":"కీర్తన","chapter":"78","verse":"57","text":"తమ పూర్వికుల్లాగా వారు అపనమ్మకస్తులై ద్రోహం చేశారు. పనికిరాని విల్లులాగా నిష్ప్రయోజకులయ్యారు."},{"book":"కీర్తన","chapter":"78","verse":"58","text":"వారు ఉన్నత స్థలాల్లో దేవస్థానాలు నిలిపి ఆయనకు కోపం పుట్టించారు. విగ్రహాలు నిలబెట్టి ఆయనకు రోషం కలిగించారు."},{"book":"కీర్తన","chapter":"78","verse":"59","text":"దాన్ని చూసిన దేవుడు ఆగ్రహించి ఇశ్రాయేలును పూర్తిగా తోసిపుచ్చాడు."},{"book":"కీర్తన","chapter":"78","verse":"60","text":"షిలోహు పట్టణంలో మందిరాన్ని, తాను మనుషులతో కలిసి నివసించిన గుడారాన్ని విడిచిపెట్టాడు."},{"book":"కీర్తన","chapter":"78","verse":"61","text":"ఆయన తన బలాన్ని చెరలోకీ తన మహిమను విరోధుల చేతిలోకీ వెళ్ళడానికి అనుమతించాడు."},{"book":"కీర్తన","chapter":"78","verse":"62","text":"తన ప్రజలను ఖడ్గానికి అప్పగించాడు. ఆయన తన వారసత్వం మీద కోపించాడు."},{"book":"కీర్తన","chapter":"78","verse":"63","text":"అగ్ని వారి యువకులను దహించివేసింది. వారి కన్యలకు పెండ్లిపాటలు లేకుండా పోయాయి."},{"book":"కీర్తన","chapter":"78","verse":"64","text":"వారి యాజకులు కత్తిపాలై కూలిపోయారు. విధవలైన వారి భార్యలు రోదనం చేయలేక పోయారు."},{"book":"కీర్తన","chapter":"78","verse":"65","text":"అప్పుడు నిద్ర నుండి మేల్కొన్న వ్యక్తిలాగా, ద్రాక్షరసం తాగి కేకపెట్టే యోధుడిలాగా ప్రభువు లేచాడు."},{"book":"కీర్తన","chapter":"78","verse":"66","text":"ఆయన తన విరోధులను వెనక్కి తరిమికొట్టాడు. వారిని నిత్యమైన అవమానానికి గురి చేశాడు."},{"book":"కీర్తన","chapter":"78","verse":"67","text":"తరవాత ఆయన యోసేపు గుడారాన్ని అసహ్యించుకున్నాడు. ఎఫ్రాయిము గోత్రాన్ని కోరుకోలేదు."},{"book":"కీర్తన","chapter":"78","verse":"68","text":"యూదా గోత్రాన్ని, తాను ప్రేమించిన సీయోను పర్వతాన్ని ఆయన ఎన్నుకున్నాడు."},{"book":"కీర్తన","chapter":"78","verse":"69","text":"అంతరిక్షంలాగా, తాను శాశ్వతంగా స్థిరపరచిన భూమిలాగా ఆయన తన మందిరాన్ని కట్టించాడు."},{"book":"కీర్తన","chapter":"78","verse":"70","text":"తన సేవకుడు దావీదును ఎన్నుకుని గొర్రెల మందల మధ్య నుండి అతణ్ణి పిలిపించాడు."},{"book":"కీర్తన","chapter":"78","verse":"71","text":"పాలిచ్చే గొర్రెల వెంట నడవడం మాన్పించి తన ప్రజలైన యాకోబును, తన వారసత్వమైన ఇశ్రాయేలును మేపడానికి ఆయన అతణ్ణి రప్పించాడు."},{"book":"కీర్తన","chapter":"78","verse":"72","text":"అతడు యథార్థ హృదయంతో వారిని పాలించాడు. నైపుణ్యంతో వారిని నడిపించాడు."}]}