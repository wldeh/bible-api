{"data":[{"book":"1 తిమోతి పత్రిక","chapter":"4","verse":"1","text":"పరిశుద్ధాత్మ స్పష్టంగా ఏమి చెబుతున్నాడంటే, చివరి రోజుల్లో కొంతమంది మోసగించే ఆత్మలనూ దయ్యాల బోధలనూ అనుసరించి విశ్వాసాన్ని వదిలేస్తారు."},{"book":"1 తిమోతి పత్రిక","chapter":"4","verse":"2","text":"ఈ మోసగాళ్ళు అబద్ధాలు చెపుతారు. వారికి వాత వేసిన మనస్సాక్షి ఉంది."},{"book":"1 తిమోతి పత్రిక","chapter":"4","verse":"3","text":"వీరు వివాహాన్ని నిషేధిస్తారు. సత్యాన్ని తెలుసుకున్న విశ్వాసులు కృతజ్ఞతతో పుచ్చుకొనేలా దేవుడు సృష్టించిన ఆహార పదార్ధాల్లో కొన్ని తినకూడదని వీరు అంటారు."},{"book":"1 తిమోతి పత్రిక","chapter":"4","verse":"4","text":"దేవుడు సృష్టించిన ప్రతిదీ మంచిదే. కృతజ్ఞతతో పుచ్చుకొన్నది ఏదీ నిషేధం కాదు."},{"book":"1 తిమోతి పత్రిక","chapter":"4","verse":"5","text":"ఎందుకంటే దేవుని వాక్యమూ ప్రార్థనా దాన్ని పవిత్ర పరుస్తాయి."},{"book":"1 తిమోతి పత్రిక","chapter":"4","verse":"6","text":"ఈ సంగతులను సోదరులకు వివరించడం ద్వారా నీవు అనుసరించే విశ్వాస వాక్యాలతో మంచి ఉపదేశంతో ఎదుగుతూ క్రీస్తు యేసుకు మంచి సేవకుడివి అనిపించుకుంటావు."},{"book":"1 తిమోతి పత్రిక","chapter":"4","verse":"7","text":"అపవిత్రమైన ముసలమ్మ ముచ్చట్లు వదిలేసి, దైవభక్తి విషయంలో నీకు నీవే సాధన చేసుకో."},{"book":"1 తిమోతి పత్రిక","chapter":"4","verse":"8","text":"శరీర సాధనలో కొంత ప్రయోజనం ఉంది. కాని దైవభక్తిలో ప్రస్తుత జీవితానికీ రాబోయే జీవితానికీ కావలసిన వాగ్దానం ఉన్నందున అన్ని విషయాల్లో అది ఉపయోగకరంగా ఉంటుంది."},{"book":"1 తిమోతి పత్రిక","chapter":"4","verse":"9","text":"ఈ సందేశం విశ్వసనీయమైనదీ పూర్తిగా అంగీకరించదగినదీ."},{"book":"1 తిమోతి పత్రిక","chapter":"4","verse":"10","text":"మనుషులందరికీ మరి విశేషంగా విశ్వాసులకు ముక్తిప్రదాత అయిన సజీవ దేవుని మీదే మనం నిరీక్షణ పెట్టుకున్నాము. కాబట్టి చెమటోడ్చి పాటుపడుతున్నాం."},{"book":"1 తిమోతి పత్రిక","chapter":"4","verse":"11","text":"ఈ సంగతులు ఆదేశించి నేర్పు."},{"book":"1 తిమోతి పత్రిక","chapter":"4","verse":"12","text":"నీ యౌవనాన్ని బట్టి ఎవరూ నిన్ను చులకన చేయనియ్యకు. మాటలో, ప్రవర్తనలో, ప్రేమలో, విశ్వాసంలో, పవిత్రతలో, విశ్వాసులకు ఆదర్శంగా ఉండు."},{"book":"1 తిమోతి పత్రిక","chapter":"4","verse":"13","text":"నేను వచ్చే వరకూ లేఖనాలను బహిరంగంగా చదవడంలో, హెచ్చరించడంలో, బోధించడంలో శ్రద్ధ వహించు."},{"book":"1 తిమోతి పత్రిక","chapter":"4","verse":"14","text":"పెద్దలు నీ మీద చేతులుంచినపుడు ప్రవచనం ద్వారా నీవు పొందిన ఆత్మ వరాన్ని నిర్లక్షం చేయవద్దు."},{"book":"1 తిమోతి పత్రిక","chapter":"4","verse":"15","text":"నీ అభివృద్ధి అందరికీ కనబడేలా వీటి మీద మనసు ఉంచి, వీటిని సాధన చెయ్యి."},{"book":"1 తిమోతి పత్రిక","chapter":"4","verse":"16","text":"నీ గురించీ ఉపదేశం గురించీ జాగ్రత్త వహించు. వీటిలో నిలకడగా ఉండు. నీవు అలా చేసినప్పుడు నిన్ను నీవు రక్షించుకోవడమే గాక నీ ఉపదేశం విన్న వారిని కూడా రక్షించుకుంటావు."}]}