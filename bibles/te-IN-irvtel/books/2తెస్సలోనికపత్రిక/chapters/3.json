{"data":[{"book":"2 తెస్సలోనిక పత్రిక","chapter":"3","verse":"1","text":"ఇక ఇతర విషయాలకు వస్తే సోదరులారా, మీ మధ్య జరుగుతూ ఉన్నట్టే ప్రభువు వాక్కు వేగంగా వ్యాపించి ఘనత పొందేలా,"},{"book":"2 తెస్సలోనిక పత్రిక","chapter":"3","verse":"2","text":"మేము దుష్టుల, దుర్మార్గుల బారి నుండి తప్పించుకునేలా మా కోసం ప్రార్థించండి. ఎందుకంటే విశ్వాసం అందరికీ లేదు."},{"book":"2 తెస్సలోనిక పత్రిక","chapter":"3","verse":"3","text":"అయితే ప్రభువు నమ్మదగినవాడు. ఆయన మిమ్మల్ని స్థిరపరచి దుష్టుడి నుండి కాపాడతాడు."},{"book":"2 తెస్సలోనిక పత్రిక","chapter":"3","verse":"4","text":"మేము మీకు ఆదేశించిన వాటిని మీరు చేస్తున్నారనీ ఇక ముందు కూడా చేస్తారనీ మీ విషయమై ప్రభువులో నమ్మకం మాకుంది."},{"book":"2 తెస్సలోనిక పత్రిక","chapter":"3","verse":"5","text":"దేవుని ప్రేమా క్రీస్తు సహనమూ మీకు కలిగేలా ప్రభువు మీ హృదయాలను నడిపిస్తాడు గాక!"},{"book":"2 తెస్సలోనిక పత్రిక","chapter":"3","verse":"6","text":"సాటి విశ్వాసులారా, మేము ఉపదేశించిన సత్యాల ప్రకారం చేయకుండా సోమరులుగా బ్రతుకుతున్న వారి నుండి తొలగి పోవాలని మన ప్రభు యేసు క్రీస్తు పేర మీకు ఆదేశిస్తున్నాం."},{"book":"2 తెస్సలోనిక పత్రిక","chapter":"3","verse":"7","text":"మా ఆదర్శాన్ని అనుసరించి ఎలా నడుచుకోవాలో మీకు తెలుసు. మేము మీ మధ్య సోమరులుగా ప్రవర్తించలేదు."},{"book":"2 తెస్సలోనిక పత్రిక","chapter":"3","verse":"8","text":"ఎవరి దగ్గరా ఉచితంగా ఆహారం భుజించలేదు. మేము మీలో ఎవరికీ భారంగా ఉండరాదని రాత్రింబగళ్ళు ప్రయాసపడ్డాం, కష్టపడి పని చేశాం."},{"book":"2 తెస్సలోనిక పత్రిక","chapter":"3","verse":"9","text":"మీరు మమ్మల్ని అనుకరించడం కోసం, ఆదర్శంగా ఉండాలనే ఇలా చేశాం కానీ మాకు మీ దగ్గర హక్కు లేదని కాదు."},{"book":"2 తెస్సలోనిక పత్రిక","chapter":"3","verse":"10","text":"అలాగే మేము మీ దగ్గర ఉన్నప్పుడు, “పని చేయకుండా ఎవడూ భోజనం చేయకూడదు” అని ఆజ్ఞాపించాం కదా!"},{"book":"2 తెస్సలోనిక పత్రిక","chapter":"3","verse":"11","text":"మీలో కొంతమంది ఏ పనీ చేయకుండా ఇతరుల విషయాల్లో జోక్యం చేసుకుంటూ సోమరుల్లా తిరుగుతున్నారని మేము వింటున్నాం."},{"book":"2 తెస్సలోనిక పత్రిక","chapter":"3","verse":"12","text":"అలాంటి వారు ప్రశాంతంగా పని చేసుకుంటూ సొంతంగా సంపాదించుకున్న ఆహారాన్ని భుజించాలని మన ప్రభు యేసు క్రీస్తు పేర వారిని ఆజ్ఞాపూర్వకంగా హెచ్చరిస్తున్నాం."},{"book":"2 తెస్సలోనిక పత్రిక","chapter":"3","verse":"13","text":"సోదరులారా, మీరైతే యోగ్యమైన పనులు చేయడంలో నిరుత్సాహపడవద్దు."},{"book":"2 తెస్సలోనిక పత్రిక","chapter":"3","verse":"14","text":"ఈ పత్రికలో మేము చెప్పిన ఆదేశాలకు ఎవరైనా లోబడకపోతే వాణ్ణి కనిపెట్టి ఉండండి. అతనికి సిగ్గు కలిగేలా అతనితో కలిసి ఉండవద్దు."},{"book":"2 తెస్సలోనిక పత్రిక","chapter":"3","verse":"15","text":"అయితే అతణ్ణి శత్రువుగా భావించకండి. సోదరుడిగా భావించి బుద్ధి చెప్పండి."},{"book":"2 తెస్సలోనిక పత్రిక","chapter":"3","verse":"16","text":"శాంతి ప్రదాత అయిన ప్రభువు తానే ఎప్పుడూ అన్ని పరిస్థితుల్లో, అన్ని విధాలా మీకు శాంతిని అనుగ్రహించు గాక! ప్రభువు మీకందరికీ తోడై ఉండు గాక!"},{"book":"2 తెస్సలోనిక పత్రిక","chapter":"3","verse":"17","text":"నేను పౌలును, నా చేతి రాతతో మీకు అభివందనం రాస్తున్నాను. నేను రాసే ప్రతి పత్రికలోనూ ఇలాగే రాస్తాను."},{"book":"2 తెస్సలోనిక పత్రిక","chapter":"3","verse":"18","text":"మన ప్రభువైన యేసుక్రీస్తు కృప మీకందరికీ తోడై ఉండు గాక!"}]}