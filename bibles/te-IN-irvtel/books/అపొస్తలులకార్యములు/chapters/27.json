{"data":[{"book":"అపొస్తలుల కార్యములు","chapter":"27","verse":"1","text":"మేము ఓడలో ఇటలీ వెళ్ళాలని నిర్ణయమైంది. వారు పౌలునీ, మరికొందరు ఖైదీలనీ అగస్టస్ సైనిక దళంలోని శతాధిపతి అయిన జూలియస్ అనే అతనికి అప్పగించారు."},{"book":"అపొస్తలుల కార్యములు","chapter":"27","verse":"2","text":"ఆసియా తీరం పక్కగా ఉన్న పట్టణాల మీదుగా ప్రయాణించే అగస్టస్ సైనిక దళంలోని ఎక్కి మేము బయలుదేరాం. మాసిదోనియ లోని తెస్సలోనిక పట్టణం వాడైన అరిస్తార్కు మాతో కూడ ఉన్నాడు."},{"book":"అపొస్తలుల కార్యములు","chapter":"27","verse":"3","text":"మరునాడు సీదోను వచ్చాం. అప్పుడు జూలియస్ పౌలు మీద దయ చూపించి, అతడు తన స్నేహితుల దగ్గరికి వెళ్ళి పరిచర్యలు పొందడానికి అనుమతించాడు."},{"book":"అపొస్తలుల కార్యములు","chapter":"27","verse":"4","text":"అక్కడ నుండి బయలుదేరిన తరువాత ఎదురుగాలి కొట్టడం చేత సైప్రస్ దీవి చాటుగా ఓడ నడిపించాము."},{"book":"అపొస్తలుల కార్యములు","chapter":"27","verse":"5","text":"తరువాత కిలికియకు పంఫూలియకు ఎదురుగా ఉన్న సముద్రం దాటి లుకియ పట్టణమైన మురకు చేరాం."},{"book":"అపొస్తలుల కార్యములు","chapter":"27","verse":"6","text":"అక్కడ శతాధిపతి ఇటలీ వెళ్ళబోతున్న అలెగ్జాండ్రియ పట్టణపు ఓడను చూసి అందులో మమ్మల్ని ఎక్కించాడు."},{"book":"అపొస్తలుల కార్యములు","chapter":"27","verse":"7","text":"చాలా రోజుల పాటు మెల్లగా నడిచి, ఎంతో కష్టపడి క్నీదుకు ఎదురుగా వచ్చినప్పుడు గాలి మమ్మల్ని అడ్డగించడం చేత క్రేతు చాటుగా సల్మోనే తీరంలో ఓడ నడిపించాము."},{"book":"అపొస్తలుల కార్యములు","chapter":"27","verse":"8","text":"అతి కష్టంతో దాన్ని దాటి, ‘సురక్షిత ఆశ్రయాలు’ అనే స్థలానికి చేరాం. దాని పక్కనే లాసియ పట్టణం ఉంది."},{"book":"అపొస్తలుల కార్యములు","chapter":"27","verse":"9","text":"చాలా కాలం గడిచింది. చాలా కాలం గడిచింది కూడా అప్పటికి గడిచిపోయింది, ప్రయాణం చేయడం ప్రమాదకరంగా మారింది."},{"book":"అపొస్తలుల కార్యములు","chapter":"27","verse":"10","text":"అప్పుడు పౌలు, “సోదరులారా, ఈ ప్రయాణం వలన సరకులకు, ఓడకు మాత్రమే కాక మనకూ ప్రాణహానీ, తీవ్ర నష్టం కలగబోతున్నదని నాకనిపిస్తుంది” అని వారిని హెచ్చరించాడు."},{"book":"అపొస్తలుల కార్యములు","chapter":"27","verse":"11","text":"అయితే శతాధిపతి, పౌలు చెప్పింది కాక నావికుడు, ఓడ యజమాని చెప్పిందే నమ్మాడు."},{"book":"అపొస్తలుల కార్యములు","chapter":"27","verse":"12","text":"పైగా చలి కాలం గడపడానికి ఆ రేవు అనుకూలమైనది కాకపోవడం చేత అక్కడ నుండి బయలుదేరి వీలైతే ఫీనిక్సు చేరి అక్కడ చలికాలం గడపాలని ఎక్కువమంది ఆలోచన చెప్పారు. అది క్రేతులోని నైరుతి వాయువ్య దిక్కుల వైపు ఉన్న ఒక రేవు."},{"book":"అపొస్తలుల కార్యములు","chapter":"27","verse":"13","text":"అంతేగాక దక్షిణపు గాలి మెల్లగా విసరడంతో వారు తమ ఆలోచన సరైందని భావించి ఫీనిక్సు చేరి, క్రేతు తీరంలో ఓడను నడిపించారు."},{"book":"అపొస్తలుల కార్యములు","chapter":"27","verse":"14","text":"కొంచెం సేపటికి ఊరకులోను అనే పెనుగాలి క్రేతు మీద నుండి విసిరింది."},{"book":"అపొస్తలుల కార్యములు","chapter":"27","verse":"15","text":"ఓడ దానిలో చిక్కుకుపోయి గాలికి ఎదురు నడవలేక పోయింది. ఇక ఎదురు నడిపించడం మాని, గాలికి కొట్టుకుపోయాం."},{"book":"అపొస్తలుల కార్యములు","chapter":"27","verse":"16","text":"తరువాత కౌద అనే ఒక చిన్న ద్వీపం చాటుగా ఓడ నడిపించాం. బహు కష్టంగా ఓడకు కట్టిన పడవను కాపాడుకోగలిగాం."},{"book":"అపొస్తలుల కార్యములు","chapter":"27","verse":"17","text":"దాన్ని పైకెత్తి కట్టిన తరువాత తాళ్ళు మొదలైనవి తీసుకుని ఓడ చుట్టూ బిగించి కట్టారు. ఓడ సూర్తిస్ అనే ఇసుకతిప్పకు తగిలి పగిలిపోతుందేమో అని భయపడి, ఓడ చాపలు దింపివేసి, కొట్టుకుపోయారు."},{"book":"అపొస్తలుల కార్యములు","chapter":"27","verse":"18","text":"గాలి చాలా తీవ్రంగా కొట్టడం వలన ఆ మరునాడు సరుకులు పారవేయడం మొదలుపెట్టారు."},{"book":"అపొస్తలుల కార్యములు","chapter":"27","verse":"19","text":"మూడవ రోజున తమ చేతులారా ఓడ సామగ్రిని పారవేశారు."},{"book":"అపొస్తలుల కార్యములు","chapter":"27","verse":"20","text":"కొన్ని రోజులపాటు సూర్యుడుగానీ నక్షత్రాలుగానీ కనబడక పెద్దగాలి మా మీద కొట్టింది. మేము ప్రాణాలతో తప్పించుకుంటామనే ఆశ పూర్తిగా నశించిపోయింది."},{"book":"అపొస్తలుల కార్యములు","chapter":"27","verse":"21","text":"వారు చాలాకాలం పస్తులు ఉండగా పౌలు వారి మధ్య నిలబడి, “అయ్యలారా, మీరు నా మాట విని క్రేతు నుండి బయలుదేరకుండానే ఉండవలసింది. అప్పుడీ హానీ, నష్టమూ కలగకపోయేది."},{"book":"అపొస్తలుల కార్యములు","chapter":"27","verse":"22","text":"ఇప్పుడైనా ధైర్యం తెచ్చుకోండి. ఓడకి మాత్రమే నష్టం కలుగుతుందిగానీ, మీలో ఎవరి ప్రాణానికీ హాని కలగదు."},{"book":"అపొస్తలుల కార్యములు","chapter":"27","verse":"23","text":"నేను ఎవరి వాడినో ఎవరిని సేవిస్తున్నానో ఆ దేవుని దూత గత రాత్రి నా పక్కన నిలబడి,"},{"book":"అపొస్తలుల కార్యములు","chapter":"27","verse":"24","text":"‘పౌలూ, భయపడకు. నీవు సీజరు ముందు నిలబడాల్సి ఉంది. ఇదిగో, నీతో కూడ ఓడలో ప్రయాణిస్తున్న వారందరినీ దేవుడు నీకు అనుగ్రహించాడు’ అని నాతో చెప్పాడు."},{"book":"అపొస్తలుల కార్యములు","chapter":"27","verse":"25","text":"కాబట్టి ధైర్యం తెచ్చుకోండి, నాతో దూత చెప్పిన ప్రకారం జరుగుతుందని నేను దేవుని నమ్ముతున్నాను."},{"book":"అపొస్తలుల కార్యములు","chapter":"27","verse":"26","text":"అయినప్పటికీ మనం కొట్టుకుపోయి ఏదైనా ఒక ద్వీపానికి తగులుకోవాలి” అని చెప్పాడు."},{"book":"అపొస్తలుల కార్యములు","chapter":"27","verse":"27","text":"పద్నాలుగవ రాత్రి మేము అద్రియ సముద్రంలో ఇటు అటు కొట్టుకు పోతుండగా అర్థరాత్రి వేళ ఓడ నావికులు ఏదో ఒక దేశం దగ్గర పడుతున్నదని ఊహించి"},{"book":"అపొస్తలుల కార్యములు","chapter":"27","verse":"28","text":"ఇనుప గుండు కట్టిన తాడు వేసి చూసి సుమారు 120 అడుగుల లోతని తెలుసుకున్నారు. ఇంకా కొంతదూరం వెళ్ళిన తరువాత, మళ్ళీ గుండు వేసి చూసి 90 అడుగుల లోతని తెలుసుకున్నారు."},{"book":"అపొస్తలుల కార్యములు","chapter":"27","verse":"29","text":"అప్పుడు రాతి దిబ్బలకు కొట్టుకుంటామేమో అని భయపడి, వారు ఓడ అడుగు నుండి నాలుగు లంగరులు వేసి ఎప్పుడు తెల్లవారుతుందా అని కాచుకుని ఉన్నారు."},{"book":"అపొస్తలుల కార్యములు","chapter":"27","verse":"30","text":"అయితే ఓడవారు ఓడ విడిచి పారిపోవాలని ఆలోచించి, లంగరులు వేయబోతున్నట్లుగా నటించి సముద్రంలో పడవ దింపివేశారు."},{"book":"అపొస్తలుల కార్యములు","chapter":"27","verse":"31","text":"అందుకు పౌలు “వీరు ఓడలో ఉంటేనే గాని మీరు తప్పించుకోలేరు” అని శతాధిపతితో, సైనికులతో చెప్పాడు."},{"book":"అపొస్తలుల కార్యములు","chapter":"27","verse":"32","text":"వెంటనే సైనికులు పడవ తాళ్ళు కోసి దాని కొట్టుకు పోనిచ్చారు."},{"book":"అపొస్తలుల కార్యములు","chapter":"27","verse":"33","text":"తెల్లవారుతుండగా పౌలు, “పద్నాలుగు రోజుల నుండి మీరేమీ ఆహారం తీసుకోక పస్తులున్నారు."},{"book":"అపొస్తలుల కార్యములు","chapter":"27","verse":"34","text":"కాబట్టి ఆహారం పుచ్చుకోమని మిమ్మల్ని బతిమాలుతున్నాను. ఇది మీ ప్రాణరక్షణకు సహాయంగా ఉంటుంది. మీలో ఎవరి తలనుండీ ఒక్క వెంట్రుక కూడా నశించదు” అని చెప్పి ఆహారం తీసుకోమని అందరినీ బతిమాలాడు."},{"book":"అపొస్తలుల కార్యములు","chapter":"27","verse":"35","text":"ఈ మాటలు చెప్పి, ఒక రొట్టె పట్టుకుని అందరి ముందూ దేవునికి కృతజ్ఞతాస్తుతులు చెల్లించి దాన్ని విరిచి తినసాగాడు."},{"book":"అపొస్తలుల కార్యములు","chapter":"27","verse":"36","text":"అప్పుడంతా ధైర్యం తెచ్చుకుని ఆహారం తీసుకున్నారు."},{"book":"అపొస్తలుల కార్యములు","chapter":"27","verse":"37","text":"ఓడలో ఉన్న మేమంతా రెండు వందల డెబ్భై ఆరుగురం."},{"book":"అపొస్తలుల కార్యములు","chapter":"27","verse":"38","text":"వారు తిని తృప్తి పొందిన తరువాత, గోదుమలను సముద్రంలో పారబోసి ఓడను తేలిక చేశారు."},{"book":"అపొస్తలుల కార్యములు","chapter":"27","verse":"39","text":"తెల్లవారిన తరవాత అది ఏ దేశమో వారు గుర్తు పట్టలేకపోయారు, కానీ తీరం గల ఒక సముద్రపు పాయను చూసి, సాధ్యమైతే ఓడను అందులోకి నడిపించాలని ఆలోచించారు."},{"book":"అపొస్తలుల కార్యములు","chapter":"27","verse":"40","text":"కాబట్టి వారు గుర్తు పట్టలేకపోయారు వాటిని సముద్రంలో విడిచి పెట్టి చుక్కానుల కట్లు విప్పి ముందటి తెరచాప గాలికెత్తి సరిగా ఒడ్డుకి నడిపించారు."},{"book":"అపొస్తలుల కార్యములు","chapter":"27","verse":"41","text":"కానీ ఓడ రెండు ప్రవాహాలు కలిసిన చోట చిక్కుకుపోయి ఇసుకలో ఇరుక్కుపోయింది. అందువల్ల ఓడ ముందు భాగం కూరుకుపోయి కదలలేదు. వెనక భాగం అలల దెబ్బకు బద్దలైపోతూ ఉంది."},{"book":"అపొస్తలుల కార్యములు","chapter":"27","verse":"42","text":"ఖైదీల్లో ఎవరూ ఈదుకుని పారిపోకుండేలా వారిని చంపాలనే ఆలోచన సైనికులకు కలిగింది గాని,"},{"book":"అపొస్తలుల కార్యములు","chapter":"27","verse":"43","text":"శతాధిపతి పౌలుని రక్షించాలని కోరి వారి ఆలోచనకు అంగీకరించలేదు. ఈత వచ్చినవారు ముందు సముద్రంలో దూకి ఈదుకుంటూనూ,"},{"book":"అపొస్తలుల కార్యములు","chapter":"27","verse":"44","text":"మిగిలినవారు ఓడ చెక్క పలకలు, ఇతర వస్తువుల సాయంతోనూ ఒడ్డుకు చేరాలని ఆజ్ఞాపించాడు. ఈ విధంగా అందరం తప్పించుకుని ఒడ్డుకు చేరాం."}]}