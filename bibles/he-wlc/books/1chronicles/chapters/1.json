{"data":[{"book":"1 Chronicles","chapter":"1","verse":"1","text":"אָדָ֥ם שֵׁ֖ת אֱנֽוֹשׁ׃"},{"book":"1 Chronicles","chapter":"1","verse":"2","text":"קֵינָ֥ן מַהֲלַלְאֵ֖ל יָֽרֶד׃"},{"book":"1 Chronicles","chapter":"1","verse":"3","text":"חֲנ֥וֹךְ מְתוּשֶׁ֖לַח לָֽמֶךְ׃"},{"book":"1 Chronicles","chapter":"1","verse":"4","text":"נֹ֥חַ שֵׁ֖ם חָ֥ם וָיָֽפֶת׃ ס"},{"book":"1 Chronicles","chapter":"1","verse":"5","text":"בְּנֵ֣י יֶ֔פֶת גֹּ֣מֶר וּמָג֔וֹג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃ ס"},{"book":"1 Chronicles","chapter":"1","verse":"6","text":"וּבְנֵ֖י גֹּ֑מֶר אַשְׁכֲּנַ֥ז וְדִיפַ֖ת וְתוֹגַרְמָֽה׃"},{"book":"1 Chronicles","chapter":"1","verse":"7","text":"וּבְנֵ֥י יָוָ֖ן אֱלִישָׁ֣ה וְתַרְשִׁ֑ישָׁה כִּתִּ֖ים וְרוֹדָנִֽים׃ ס"},{"book":"1 Chronicles","chapter":"1","verse":"8","text":"בְּנֵ֖י חָ֑ם כּ֥וּשׁ וּמִצְרַ֖יִם פּ֥וּט וּכְנָֽעַן׃"},{"book":"1 Chronicles","chapter":"1","verse":"9","text":"וּבְנֵ֣י כ֔וּשׁ סְבָא֙ וַחֲוִילָ֔ה וְסַבְתָּ֥א וְרַעְמָ֖א וְסַבְתְּכָ֑א וּבְנֵ֥י רַעְמָ֖א שְׁבָ֥א וּדְדָֽן׃ ס"},{"book":"1 Chronicles","chapter":"1","verse":"10","text":"וְכ֖וּשׁ יָלַ֣ד אֶת־נִמְר֑וֹד ה֣וּא הֵחֵ֔ל לִהְי֥וֹת גִּבּ֖וֹר בָּאָֽרֶץ׃ ס"},{"book":"1 Chronicles","chapter":"1","verse":"11","text":"וּמִצְרַ֡יִם יָלַ֞ד אֶת־לודיים וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃"},{"book":"1 Chronicles","chapter":"1","verse":"12","text":"וְֽאֶת־פַּתְרֻסִ֞ים וְאֶת־כַּסְלֻחִ֗ים אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃ ס"},{"book":"1 Chronicles","chapter":"1","verse":"13","text":"וּכְנַ֗עַן יָלַ֛ד אֶת־צִיד֥וֹן בְּכֹר֖וֹ וְאֶת־חֵֽת׃"},{"book":"1 Chronicles","chapter":"1","verse":"14","text":"וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת הַגִּרְגָּשִֽׁי׃"},{"book":"1 Chronicles","chapter":"1","verse":"15","text":"וְאֶת־הַחִוִּ֥י וְאֶת־הַֽעַרְקִ֖י וְאֶת־הַסִּינִֽי׃"},{"book":"1 Chronicles","chapter":"1","verse":"16","text":"וְאֶת־הָאַרְוָדִ֥י וְאֶת־הַצְּמָרִ֖י וְאֶת־הַֽחֲמָתִֽי׃ ס"},{"book":"1 Chronicles","chapter":"1","verse":"17","text":"בְּנֵ֣י שֵׁ֔ם עֵילָ֣ם וְאַשּׁ֔וּר וְאַרְפַּכְשַׁ֖ד וְל֣וּד וַאֲרָ֑ם וְע֥וּץ וְח֖וּל וְגֶ֥תֶר וָמֶֽשֶׁךְ׃ ס"},{"book":"1 Chronicles","chapter":"1","verse":"18","text":"וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃"},{"book":"1 Chronicles","chapter":"1","verse":"19","text":"וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃"},{"book":"1 Chronicles","chapter":"1","verse":"20","text":"וְיָקְטָ֣ן יָלַ֔ד אֶת־אַלְמוֹדָ֖ד וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃"},{"book":"1 Chronicles","chapter":"1","verse":"21","text":"וְאֶת־הֲדוֹרָ֥ם וְאֶת־אוּזָ֖ל וְאֶת־דִּקְלָֽה׃"},{"book":"1 Chronicles","chapter":"1","verse":"22","text":"וְאֶת־עֵיבָ֥ל וְאֶת־אֲבִימָאֵ֖ל וְאֶת־שְׁבָֽא׃"},{"book":"1 Chronicles","chapter":"1","verse":"23","text":"וְאֶת־אוֹפִ֥יר וְאֶת־חֲוִילָ֖ה וְאֶת־יוֹבָ֑ב כָּל־אֵ֖לֶּה בְּנֵ֥י יָקְטָֽן׃ ס"},{"book":"1 Chronicles","chapter":"1","verse":"24","text":"שֵׁ֥ם ׀ אַרְפַּכְשַׁ֖ד שָֽׁלַח׃"},{"book":"1 Chronicles","chapter":"1","verse":"25","text":"עֵ֥בֶר פֶּ֖לֶג רְעֽוּ׃"},{"book":"1 Chronicles","chapter":"1","verse":"26","text":"שְׂר֥וּג נָח֖וֹר תָּֽרַח׃"},{"book":"1 Chronicles","chapter":"1","verse":"27","text":"אַבְרָ֖ם ה֥וּא אַבְרָהָֽם׃ ס"},{"book":"1 Chronicles","chapter":"1","verse":"28","text":"בְּנֵי֙ אַבְרָהָ֔ם יִצְחָ֖ק וְיִשְׁמָעֵֽאל׃ ס"},{"book":"1 Chronicles","chapter":"1","verse":"29","text":"אֵ֖לֶּה תֹּלְדוֹתָ֑ם בְּכ֤וֹר יִשְׁמָעֵאל֙ נְבָי֔וֹת וְקֵדָ֥ר וְאַדְבְּאֵ֖ל וּמִבְשָֽׂם׃"},{"book":"1 Chronicles","chapter":"1","verse":"30","text":"מִשְׁמָ֣ע וְדוּמָ֔ה מַשָּׂ֖א חֲדַ֥ד וְתֵימָֽא׃"},{"book":"1 Chronicles","chapter":"1","verse":"31","text":"יְט֥וּר נָפִ֖ישׁ וָקֵ֑דְמָה אֵ֥לֶּה הֵ֖ם בְּנֵ֥י יִשְׁמָעֵֽאל׃ ס"},{"book":"1 Chronicles","chapter":"1","verse":"32","text":"וּבְנֵ֨י קְטוּרָ֜ה פִּילֶ֣גֶשׁ אַבְרָהָ֗ם יָלְדָ֞ה אֶת־זִמְרָ֧ן וְיָקְשָׁ֛ן וּמְדָ֥ן וּמִדְיָ֖ן וְיִשְׁבָּ֣ק וְשׁ֑וּחַ וּבְנֵ֥י יָקְשָׁ֖ן שְׁבָ֥א וּדְדָֽן׃ ס"},{"book":"1 Chronicles","chapter":"1","verse":"33","text":"וּבְנֵ֣י מִדְיָ֗ן עֵיפָ֤ה וָעֵ֨פֶר֙ וַחֲנ֔וֹךְ וַאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃ ס"},{"book":"1 Chronicles","chapter":"1","verse":"34","text":"וַיּ֥וֹלֶד אַבְרָהָ֖ם אֶת־יִצְחָ֑ק ס בְּנֵ֣י יִצְחָ֔ק עֵשָׂ֖ו וְיִשְׂרָאֵֽל׃ ס"},{"book":"1 Chronicles","chapter":"1","verse":"35","text":"בְּנֵ֖י עֵשָׂ֑ו אֱלִיפַ֛ז רְעוּאֵ֥ל וִיע֖וּשׁ וְיַעְלָ֥ם וְקֹֽרַח׃ ס"},{"book":"1 Chronicles","chapter":"1","verse":"36","text":"בְּנֵ֖י אֱלִיפָ֑ז תֵּימָ֤ן וְאוֹמָר֙ צְפִ֣י וְגַעְתָּ֔ם קְנַ֖ז וְתִמְנָ֥ע וַעֲמָלֵֽק׃ ס"},{"book":"1 Chronicles","chapter":"1","verse":"37","text":"בְּנֵ֖י רְעוּאֵ֑ל נַ֥חַת זֶ֖רַח שַׁמָּ֥ה וּמִזָּֽה׃ ס"},{"book":"1 Chronicles","chapter":"1","verse":"38","text":"וּבְנֵ֣י שֵׂעִ֔יר לוֹטָ֥ן וְשׁוֹבָ֖ל וְצִבְע֣וֹן וַֽעֲנָ֑ה וְדִישֹׁ֥ן וְאֵ֖צֶר וְדִישָֽׁן׃"},{"book":"1 Chronicles","chapter":"1","verse":"39","text":"וּבְנֵ֥י לוֹטָ֖ן חֹרִ֣י וְהוֹמָ֑ם וַאֲח֥וֹת לוֹטָ֖ן תִּמְנָֽע׃ ס"},{"book":"1 Chronicles","chapter":"1","verse":"40","text":"בְּנֵ֣י שׁוֹבָ֔ל עַלְיָ֧ן וּמָנַ֛חַת וְעֵיבָ֖ל שְׁפִ֣י וְאוֹנָ֑ם ס וּבְנֵ֥י צִבְע֖וֹן אַיָּ֥ה וַעֲנָֽה׃"},{"book":"1 Chronicles","chapter":"1","verse":"41","text":"בְּנֵ֥י עֲנָ֖ה דִּישׁ֑וֹן ס וּבְנֵ֣י דִישׁ֔וֹן חַמְרָ֥ן וְאֶשְׁבָּ֖ן וְיִתְרָ֥ן וּכְרָֽן׃ ס"},{"book":"1 Chronicles","chapter":"1","verse":"42","text":"בְּֽנֵי־אֵ֔צֶר בִּלְהָ֥ן וְזַעֲוָ֖ן יַעֲקָ֑ן בְּנֵ֥י דִישׁ֖וֹן ע֥וּץ וַאֲרָֽן׃ פ"},{"book":"1 Chronicles","chapter":"1","verse":"43","text":"וְאֵ֣לֶּה הַמְּלָכִ֗ים אֲשֶׁ֤ר מָלְכוּ֙ בְּאֶ֣רֶץ אֱד֔וֹם לִפְנֵ֥י מְלָךְ־מֶ֖לֶךְ לִבְנֵ֣י יִשְׂרָאֵ֑ל בֶּ֚לַע בֶּן־בְּע֔וֹר וְשֵׁ֥ם עִיר֖וֹ דִּנְהָֽבָה׃"},{"book":"1 Chronicles","chapter":"1","verse":"44","text":"וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יוֹבָ֥ב בֶּן־זֶ֖רַח מִבָּצְרָֽה׃"},{"book":"1 Chronicles","chapter":"1","verse":"45","text":"וַיָּ֖מָת יוֹבָ֑ב וַיִּמְלֹ֣ךְ תַּחְתָּ֔יו חוּשָׁ֖ם מֵאֶ֥רֶץ הַתֵּימָנִֽי׃"},{"book":"1 Chronicles","chapter":"1","verse":"46","text":"וַיָּ֖מָת חוּשָׁ֑ם וַיִּמְלֹ֨ךְ תַּחְתָּ֜יו הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מוֹאָ֔ב וְשֵׁ֥ם עִיר֖וֹ עיות׃"},{"book":"1 Chronicles","chapter":"1","verse":"47","text":"וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃"},{"book":"1 Chronicles","chapter":"1","verse":"48","text":"וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹב֥וֹת הַנָּהָֽר׃"},{"book":"1 Chronicles","chapter":"1","verse":"49","text":"וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־עַכְבּֽוֹר׃"},{"book":"1 Chronicles","chapter":"1","verse":"50","text":"וַיָּ֨מָת֙ בַּ֣עַל חָנָ֔ן וַיִּמְלֹ֤ךְ תַּחְתָּיו֙ הֲדַ֔ד וְשֵׁ֥ם עִיר֖וֹ פָּ֑עִי וְשֵׁ֨ם אִשְׁתּ֤וֹ מְהֵיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃"},{"book":"1 Chronicles","chapter":"1","verse":"51","text":"וַיָּ֖מָת הֲדָ֑ד ס וַיִּהְיוּ֙ אַלּוּפֵ֣י אֱד֔וֹם אַלּ֥וּף תִּמְנָ֛ע אַלּ֥וּף עליה אַלּ֥וּף יְתֵֽת׃"},{"book":"1 Chronicles","chapter":"1","verse":"52","text":"אַלּ֧וּף אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃"},{"book":"1 Chronicles","chapter":"1","verse":"53","text":"אַלּ֥וּף קְנַ֛ז אַלּ֥וּף תֵּימָ֖ן אַלּ֣וּף מִבְצָֽר׃"},{"book":"1 Chronicles","chapter":"1","verse":"54","text":"אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֖לֶּה אַלּוּפֵ֥י אֱדֽוֹם׃ פ"}]}