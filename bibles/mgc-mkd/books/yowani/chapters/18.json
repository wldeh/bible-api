{"data":[{"book":"Yowani","chapter":"18","verse":"1","text":"Mati Yësu inde mötu ku, mo vo lö'bö 'bënï ëtï umunnï kyëtï gulu 'ba Kidrono ehe ï'bë mï yaka maako."},{"book":"Yowani","chapter":"18","verse":"2","text":"Yësu ëdï 'duwï rë nnï ki'ja vo lö'bö 'bënï ëtï ani, ehe Yudasi ayɔlɔ bi ne."},{"book":"Yowani","chapter":"18","verse":"3","text":"Here Yudasi ï'bë zi yaka ne kya 'ba vo kanye 'ba Roma ëtï ehe vo kanye 'ba yëkëlu, kyedre 'ba vo karase ehe Farasiye ra utunnï zë. Zë ïnjënnï wa'do zi bi yanyi ehe wa 'ba wehe."},{"book":"Yowani","chapter":"18","verse":"4","text":"Yësu ayɔlɔ kö'du mati omba zi tï'bë rë nï ko'dɔ ne ku nzɔ, mora mo ako'jo henye, “Ëyï ra ëdïyë koma?”"},{"book":"Yowani","chapter":"18","verse":"5","text":"Zë aya'bannï henye, “Dëdï koma Yësu 'ba Nazereta!” Yësu ayada zi zë henye, “Ma Yësu ra!” Yudasi vo susu ëdï tɔrɔ ani dakapa zë."},{"book":"Yowani","chapter":"18","verse":"6","text":"Kandi zë biya a'bannï kɔwɔ hulëhu ehe alëpïnnï dakaŋo."},{"book":"Yowani","chapter":"18","verse":"7","text":"Yësu ako'jo kö'du löhu henye, “Ëdïyë ëyï ra koma?” Zë aya'bannï dɔ mo iyannï henye, “Dëdï ze koma Yësu 'ba Nazereta.”"},{"book":"Yowani","chapter":"18","verse":"8","text":"Kadra nenye aba Yësu aya'ba henye, “Ma yada ku nzɔ zi ye ma Yësu ra. Ëzë ma ra ëdïyë akoma, ile vïdï maakowe mï'bënnï.”"},{"book":"Yowani","chapter":"18","verse":"9","text":"Here wa biya ako'dɔ rë nï, kaa mo iya, “Ma yölu vïdï ma kölö mati ï'dï zi ma ne dë.”"},{"book":"Yowani","chapter":"18","verse":"10","text":"Simona Petero ika kulu nï aba. Mo otɔ yaga tëmï silikpa ehe otra Malahisi, vo lïtu 'ba kyedre 'ba vo karase, ehe iga mbili mo ma da tïrï ŋbïṛïku yaga."},{"book":"Yowani","chapter":"18","verse":"11","text":"Yësu iya zi Petero henye, “Ï'dï kulu 'bëyï ne karani. Ma kuwë tëmï sikɔ mati 'Bu ï'dï zi ma.”"},{"book":"Yowani","chapter":"18","verse":"12","text":"Vo kanye 'ba Roma ehe vo kyëlu 'bënnï ëtï, ehe vo kanye 'ba yëkëlu ëtï, ïrïnnï Yësu ehe idannï mo gö."},{"book":"Yowani","chapter":"18","verse":"13","text":"Zë obannï mo dagba zi Anasi, mo yawo 'ba Kayafa, kyedre 'ba vo karase mï kɔɔ nani."},{"book":"Yowani","chapter":"18","verse":"14","text":"Kayafa kölö nenye ra ayada zi kyedree 'ba Yude henye, “Ëdï na laka ëzë vïdï kölö maako oli kö'du vïdï biya.”"},{"book":"Yowani","chapter":"18","verse":"15","text":"Simona Petero ehe vo lö'bö maako aba usu ga Yësu. Vo lö'bö nani ayɔlɔ kyedre 'ba vo karase, ehe usu ga Yësu le mï liŋɔ 'ba kyedre 'ba vo da karasa."},{"book":"Yowani","chapter":"18","verse":"16","text":"Petero alima yaga kara haresi. Mora vo lö'bö maako ayi hulëhu yaga ehe ame'do zi wu'jë 'ba haresi ne henye, “Mo mila Petero tï'bë loko.”"},{"book":"Yowani","chapter":"18","verse":"17","text":"Mora ako'jo hɔ mo henye, “Anza dë kölö tëmï vo lö'bö 'ba kora nani?”"},{"book":"Yowani","chapter":"18","verse":"18","text":"Gabi na kyëyï ehe vo lïtuwë ehe vo kanye 'ba yëkëlu adrɔkonnï wa'do kalïlï. Zë ëdïnnï rë nnï koye toko ta rɔ mo, mati Petero ï'bë ehe ɔrɔ kara dakapa wa'do zi rë nï koye."},{"book":"Yowani","chapter":"18","verse":"19","text":"Kyedre 'ba vo karase ako'jo ha Yësu kö'du vo lö'bö 'bɔmowe ehe kö'du yandi 'bɔmo."},{"book":"Yowani","chapter":"18","verse":"20","text":"Mora Yësu ayada zi mo henye, “Ma me'do na dangölö ta da komo vïdï biya, ehe 'duwï mëdï kö'du yandi mï bi 'ba mötu 'beze ehe mï yëkëlu, bi ma Yude ayinnï biya bi kölö. Miya kö'du maako dë na koho."},{"book":"Yowani","chapter":"18","verse":"21","text":"Kö'du a'di ra ëdï ha ma ko'jo? Kö'du a'di ako'jo ha vïdï mati owonnï ma ne dë? Zë ayɔlɔnnï wa mati miya.”"},{"book":"Yowani","chapter":"18","verse":"22","text":"Kandi mati Yësu iya nenye, ma kölö tëmï vo kanye 'ba yëkëlu otra mo ehe iya henye, “Nani anza dë gërï mati zi me'do zi kyedre 'ba vo karase.”"},{"book":"Yowani","chapter":"18","verse":"23","text":"Yësu aya'ba dɔ mo iya henye, “Ëzë miya wa maako ku na kyënyë, iya. Mora ëzë anza dë, kö'du a'di otra ma?”"},{"book":"Yowani","chapter":"18","verse":"24","text":"Yësu gba na kida, ehe Anasi utu mo zi Kayafa kyedre 'ba vo karase."},{"book":"Yowani","chapter":"18","verse":"25","text":"Mati Simona Petero ëdï tɔrɔ ani rë nï kubï, vïdï maako ako'jo hɔ mo henye, “Anza kölö tëmï vo lö'böwë 'ba Yësu?”"},{"book":"Yowani","chapter":"18","verse":"26","text":"Kölö tëmï vo lïtu 'ba kyedre 'ba vo karase ëdï ani. Mo na karo zi vo lïtu mati Petero ikye mbili mo yaga ne, ehe mo ako'jo henye, “Mongɔ yï dë mï yaka kora nani aba?”"},{"book":"Yowani","chapter":"18","verse":"27","text":"Löhu Petero andi, ehe zanga ayapa gbɔ."},{"book":"Yowani","chapter":"18","verse":"28","text":"'Do ŋbɔ damïndö aba oba mati Yësu kazi Kayafa zi loko mati vo daliŋɔ mï turu 'ba Roma alima. Mora Yude biya ëdïnnï bi kida aba yaga, ga kö'du ëzë vïdï tëmï zë ï'bë mï loko ne, atayi na ti'da ehe ila mo dë zi wakonyo 'ba karama 'ba laga 'ba koli konyo."},{"book":"Yowani","chapter":"18","verse":"29","text":"Pilato ayi yaga ehe ako'jo henye, “A'di ra na kyënyë ike kora nenye?”"},{"book":"Yowani","chapter":"18","verse":"30","text":"Zë ya'bannï henye, “Mo vo kö'du kyënyë ko'dɔ! Kö'du nenye ra dika ze mo zi yï.”"},{"book":"Yowani","chapter":"18","verse":"31","text":"Pilato ayada zi zë henye, “Obe mo ehe o'de vurë 'bɔmo mï kö'du kï'dï 'be.” Yude aya'bannï henye, “Danza dangölö aba zi kï'dï vïdï maako zi kofo.”"},{"book":"Yowani","chapter":"18","verse":"32","text":"Ehe here, wa mati Yësu iya kö'du kyïnë koli 'bënï, atayi tïnyö."},{"book":"Yowani","chapter":"18","verse":"33","text":"Pilato ï'bë hulëhu loko. Mo ako'jo Yësu zi nï ehe ako'jo henye, “Yï ra Yere 'ba Yude?”"},{"book":"Yowani","chapter":"18","verse":"34","text":"Yësu aya'ba henye, “Ëdï kö'du nenye ko'jo na bi dë yï, mandere vïdï maako ra ayada kö'du ma zi yï?”"},{"book":"Yowani","chapter":"18","verse":"35","text":"Pilato iya henye, “Ayɔlɔ ku manza dë Yuda! Vïdï 'bëyïyë ehe kyedree 'ba vo karase ra ikannï yï zi ma. A'di ra o'dɔ?”"},{"book":"Yowani","chapter":"18","verse":"36","text":"Yësu aya'ba henye, “Kalakonda 'bama anza dë zi damöku nenye. Ëzë ëdï here, vo lö'bö 'bame ako'dɔnnï wehe zi sesi ma ta bi kï'dï zi vo dagba 'bezee. E e, kalakonda 'bama anza dë zi damöku nenye.”"},{"book":"Yowani","chapter":"18","verse":"37","text":"Pilato aya'ba henye, “Here, yï yere ra.” Yësu ayada zi mo henye, “Yï ëdï akiya henye, ma yere. O'jo ma mï damöku nenye, zi yada kö'du tïnyö ra, ehe vïdï mati zi kö'du ma tïnyö ayɔlɔ gu ma.”"},{"book":"Yowani","chapter":"18","verse":"38","text":"Pilato ako'jo ha Yësu henye, “A'di ra tïnyö?”"},{"book":"Yowani","chapter":"18","verse":"39","text":"Kyere ma 'duwï maboso kinga zi ye kadra karama 'ba laga 'ba koli aba, ombe zi ma kinga zi ye na dangölö Yere 'ba Yude?”"},{"book":"Yowani","chapter":"18","verse":"40","text":"Zë agbögbö hë nnï, “E e, anza mo! Domba ze Barabasi.” Barabasi ëdï na vo wehe 'ba turu."}]}