{"data":[{"book":"Matayo","chapter":"5","verse":"1","text":"Mati Yësu ongɔ vïdï kayo ne'e, mo ënyï ï'bë ëkyï da döku mora alima gbɔ akaŋo. Vo lö'bö 'bɔmo'e atoto rë nnï kpo rɔ mo,"},{"book":"Matayo","chapter":"5","verse":"2","text":"mo ayeto gbɔ zë yandi iya henye,"},{"book":"Matayo","chapter":"5","verse":"3","text":"Vo rakyenyiye ra vïdï wïrï lumë aba,"},{"book":"Matayo","chapter":"5","verse":"4","text":"Vo rakyenyiye ra vïdï ma kudu aba,"},{"book":"Matayo","chapter":"5","verse":"5","text":"Vo rakyenyiye ra vïdï ma dakumbë aba,"},{"book":"Matayo","chapter":"5","verse":"6","text":"Vo rakyenyiye ra vïdï ma na o'bo a'ba kɔdrɔ aba tïnyö,"},{"book":"Matayo","chapter":"5","verse":"7","text":"Vo rakyenyiye ra vïdï ma mïkyëyï aba,"},{"book":"Matayo","chapter":"5","verse":"8","text":"Vo rakyenyiye ra vïdï ma di'di zë ŋbala,"},{"book":"Matayo","chapter":"5","verse":"9","text":"Vo rakyenyiye ra vïdï ma vo wayata, ga kö'du akako'jo zë na gisi 'ba Wïrï."},{"book":"Matayo","chapter":"5","verse":"10","text":"Vo rakyenyiye ra vïdï ma ayaza zë ga kö'du tïnyö 'bëzë,"},{"book":"Matayo","chapter":"5","verse":"11","text":"Vo rakyenyiye ra vïdï ma alidiye, ayaza'e, o'dɔ'e na kyënyë dakyïnë kö'du 'ba Satani yada mo na ndɔndɔ ru'e aba ga kö'du 'e vo ga ndï ma."},{"book":"Matayo","chapter":"5","verse":"12","text":"Ëdïye rakyenyi aba ga kö'du biriti kyedre ëdï na sesi asesi zi biye komorïyë. Nenye ëdï hala nëbï ma alimannï dagba kazi komo'e ayaza zë."},{"book":"Matayo","chapter":"5","verse":"13","text":"'E kaa yɔ'dɔ zi vïdï köndu 'ba dakaŋo ne biya. Mora ëzë yɔ'dɔ ayaŋa yɔkɔ nï ku, ata'ba akayɔkɔ hala? Anza kpe na laka, here aku'du yaga möku mora vïdï akutunnï dɔ mo ta bi lasi."},{"book":"Matayo","chapter":"5","verse":"14","text":"'E kaa bikanyi 'ba damöku ne biya. Gawo ma uvö da lutu oho rë nï dë."},{"book":"Matayo","chapter":"5","verse":"15","text":"Vïdï maako owi lamba dë mora kï'dï mo hu sikɔ, ta gɔ mo mo ï'dï da wa tɔrɔ 'ba lamba, ï'dï bikanyi gbɔ zi vïdï 'ba mï loko ne biya."},{"book":"Matayo","chapter":"5","verse":"16","text":"Tëmï gërï kölö ne, bikanyi 'be'e ma yanyi ga bi dagba komo vïdï, here ne zi zë kongɔ kö'du laka ma o'dɔ 'e zi yeto 'bu komorïyë."},{"book":"Matayo","chapter":"5","verse":"17","text":"Asösu 'e dë henye ere, mayi ne zi kö'du kï'dï 'ba Mosa ne koba mo 'de, a'ba kö'du yandi 'ba nëbïye. Mayi dë zi zë koba mo 'de, mayi zi kö'du yandi 'bëzë ne kinde mo."},{"book":"Matayo","chapter":"5","verse":"18","text":"Miya kö'du tïnyö ra ze'e, dakaŋo komorïyë aba alaya dekpe, mora gbï le nje ï'jö kö'du kï'dï ma tisi wa aba ölu dë. Kö'du kï'dï akinde rë nï."},{"book":"Matayo","chapter":"5","verse":"19","text":"Here ëzë vïdï ma ɔwɔ gbï dë le nje kö'du ma tisi wa ne a'ba okannï 'e yandi mo zi ko'dɔ kpa here, atëdï nje tisiwa aba mï damöku 'ba Wïrï. Ta gërï ma kyamo, vïdï ma owo kö'du kï'dï a'ba ayandi oka 'e zi ko'dɔ mo kpa here, akatëdï na kyedre mï damöku 'ba Wïrï."},{"book":"Matayo","chapter":"5","verse":"20","text":"Mayada zi ye, henye ere, akatɔ'bɔ 'e tödu damöku 'ba Wïrï nje ëzë ëdï 'e koma aba kyɔ ta da vo kö'du kï'dï 'ba vo komoyandiye nnï Farasi ëtï tëmï wa ma Wïrï omba zi ko'dɔ mo."},{"book":"Matayo","chapter":"5","verse":"21","text":"Owo 'e henye, ayada zi vïdï kyere naniye, “Ofo vïdï dë. Ëzë vïdï ma ofo vïdï ku, aki'ja riti.”"},{"book":"Matayo","chapter":"5","verse":"22","text":"Mora yaanya aba mayada zi ye, vïdï ma na kamo öndu nï aba akika mo bi 'ba riti. Mo ma ako'jo öndu nï iya henye, “Yi wayawa ra,” akika mo komo vurë ma kyedre 'ba Yuda'e. Mo ma iya zi öndu nï, “Yï vo lökyï,” aku'du mo mï wa'do 'ba gehena ma ölu dë."},{"book":"Matayo","chapter":"5","verse":"23","text":"Here ëzë omba ku zi wakï'dï 'bëyï kï'dï zi Wïrï da karasa asösu öndu yï ëdï kö'du aba rë yï,"},{"book":"Matayo","chapter":"5","verse":"24","text":"ila wakï'dï 'bëyï ne ani komo bi 'ba wakumu, ï'bë inde kö'du ne yaga tëmï kutë'e öndu yï aba, mora a'ba 'da wakï'dï 'bëyï ne kï'dï mo zi Wïrï."},{"book":"Matayo","chapter":"5","verse":"25","text":"Ëzë vïdï maako asusu yï mï gëri 'ba kö'du kï'dï, oba yï bi 'ba vurë, inde 'e kö'du ne mo aba ëzë ndï kadra gba kazi tɔkɔ bi 'ba vurë. Ëzë ëdï 'e ku ani, mo akï'dï yï zi vo vurë kikye mora mo akidra yï zi turu da köndu mora akï'dï yï gbɔ mï kamba."},{"book":"Matayo","chapter":"5","verse":"26","text":"Mayada zi yï akalima ani le ëzë opi ndundu kɔhi 'ba kö'du lïtë 'bëyï ne ku."},{"book":"Matayo","chapter":"5","verse":"27","text":"Owo 'e ku iya henye, “O'dɔ ndoro dë.”"},{"book":"Matayo","chapter":"5","verse":"28","text":"Mora yaanya aba ne mayada zi ye, bi 'ba wakumu zi Wïrï, vïdï ma ongɔ bi da mbara maako omba mo zi tëdï zi nï, o'dɔ ndoro ku mo aba mï di'di nï."},{"book":"Matayo","chapter":"5","verse":"29","text":"Mora here, ëzë komo yï ma tïrï o'dɔ yï zi kö'du kyënyë ko'dɔ, oba yaga u'du möku. Ëdï na laka zi, kya 'ba rë yï koba 'de yaga ta da yï ku'du biya ida rë yï aba mï gehena."},{"book":"Matayo","chapter":"5","verse":"30","text":"Ëzë kala yï ma tïrï o'dɔ yï zi kö'du kyënyë ko'dɔ ikye u'du möku. Ëdï na laka zi kya 'ba rë yï ma kölö koba mo 'de ta da ida rë yï biya zi tï'bë mï gehena ma ölu dë."},{"book":"Matayo","chapter":"5","verse":"31","text":"Iya kpa henye, “Vïdï mati ayëyï mbara 'bënï mï'dï zi mo waraga 'ba rakinga.”"},{"book":"Matayo","chapter":"5","verse":"32","text":"Yaanya aba ne mayada zi ye henye, ëzë kora ma inga mbara 'bënï ga kö'du ma 'beri anza ndoro dë, ëzë mbara ne ï'bë oze kora maako, mo o'dɔ ndoro ku. Kora ma oze mo ne o'dɔ ndoro kpa ku."},{"book":"Matayo","chapter":"5","verse":"33","text":"Owo 'e kpa henye ayada zi vïdï ma alagannï kyere ne'e henye, apere mï lömu 'bëyï dë, o'dɔ wa ma o'dɔ lömu mo ne zi Yere zi ko'dɔ."},{"book":"Matayo","chapter":"5","verse":"34","text":"Mora mayada zi ye o'dɔ 'e lömu maako dë komorïyë aba ga kö'du bi lima 'ba Wïrï."},{"book":"Matayo","chapter":"5","verse":"35","text":"Alömu rë yï dë dakaŋo aba, ga kö'du bi ndï kutu 'bɔmo ra. Alömu rë yï dë Yerusalema aba ga kö'du gawo kyedre 'ba Wïrï ra."},{"book":"Matayo","chapter":"5","verse":"36","text":"Alömu dë dë yï aba ga kö'du ɔ'bɔ dë zi yëvu ma kölö ko'dɔ na kanyi mandere na köndu."},{"book":"Matayo","chapter":"5","verse":"37","text":"Iya nje henye, “Ɔɔ mandere e'e. Wa ma iya 'e 'beri ne ayi kazi Satani.”"},{"book":"Matayo","chapter":"5","verse":"38","text":"Owo'e ku iya henye, komo, komo aba, yingɔ ha, yingɔ ha aba."},{"book":"Matayo","chapter":"5","verse":"39","text":"Yaanya aba miya zi ye henye, “Aya'ba da kö'du kyënyë dë zi vïdï ma o'dɔ kö'du kyënyë zi yï."},{"book":"Matayo","chapter":"5","verse":"40","text":"Ëzë vïdï maako isa lɔ'bɔ yï ma datïrï, mo misa lɔ'bɔ yï ma da gali kpa.”"},{"book":"Matayo","chapter":"5","verse":"41","text":"Ëzë vïdï maako ïrï yï na wehe zi wa 'bënï kumbë, wiṛi kölö, ïnjë wiṛi rïyö."},{"book":"Matayo","chapter":"5","verse":"42","text":"Ëzë vïdï maako ako'jo wa kazi yï, ï'dï zi mo. Ëzë vïdï maako omba wa koba kazi yï dero, ï'dï zi mo."},{"book":"Matayo","chapter":"5","verse":"43","text":"Owo 'e iya henye, “O'dɔ lɔvɔ oka yï 'e biya. Mora oyi vo wehe 'bëyï 'e.”"},{"book":"Matayo","chapter":"5","verse":"44","text":"Yaanya aba mayada zi ye, o'dɔ lɔvɔ vo wehe 'bëyïye amötu ga kö'du zë ma o'dɔnnï yï na kyënyë."},{"book":"Matayo","chapter":"5","verse":"45","text":"Zi yada 'e tëdï na gisi 'ba 'bu ma komorïyë, ga kö'du mo ï'dï kadra ënï zi bi yanyi da vïdï kyënyë'e 'dö ma laka ëtï, ï'dï mïrë zi zë ma o'dɔnnï kö'du laka kpa zi zë ma o'dɔnni kö'du kyënyë."},{"book":"Matayo","chapter":"5","verse":"46","text":"Hala Wïrï akï'dï biriti zi yï ëzë o'dɔ nje lɔvɔ vïdï ma o'dɔ nnï lɔvɔ yï? Vïdï 'ba 'be'bele kö'du 'e o'dɔnni kpa here."},{"book":"Matayo","chapter":"5","verse":"47","text":"Ëzë ame'do nje zi aboka yïye, here ne o'dɔ ku ndra ta da vïdï ma ayɔlɔ Wïrï dë ne."},{"book":"Matayo","chapter":"5","verse":"48","text":"Ëdï na laka ta ga kadra biya kaa 'bu yï 'ba komorïyë."}]}