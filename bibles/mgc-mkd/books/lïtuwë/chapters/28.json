{"data":[{"book":"Lïtuwë","chapter":"28","verse":"1","text":"Mati dayi ze dagötï, da yɔlɔ ze rutu ne ako'jo Malata."},{"book":"Lïtuwë","chapter":"28","verse":"2","text":"Vïdï bi naniye na aboka, ehe zë ïrïnnï ze kalakyedre aba wa'do drɔko, ga kö'du mïrë ëdï ata'di ehe bi na bikyëyï."},{"book":"Lïtuwë","chapter":"28","verse":"3","text":"Tapëtï Pawolo atɔtɔ dawanya yërï, ehe ï'dï da wa'do, bikyïtu o'dɔ wiri zi tele yaga ehe onyo kala mo."},{"book":"Lïtuwë","chapter":"28","verse":"4","text":"Mati vïdï bi naniye ongɔnnï wiri ove rë nï ra kala Pawolo, iyannï zi oka ma kölö maako henye, “Kora nenye vo wakofo ra! Mo aluyï dë mï föfö, mora kö'du laka ko'dɔ akila mo dë zi lima.”"},{"book":"Lïtuwë","chapter":"28","verse":"5","text":"Pawolo akɔhɔ wiri ne mï wa'do ehe o'dɔ wa kyënyë maako dë."},{"book":"Lïtuwë","chapter":"28","verse":"6","text":"Vïdï asesinnï sösu henye kala Pawolo ne atö'bu rïyë mandere kandi akalëpï brua. Alimannï mo kongɔ kadra konda aba, ehe mati kö'du ako o'dɔ rë nï dë zi mo, zë ofɔ kö'du sösu 'bënnï ehe iyannï henye, “Kora nenye, wïrï ra.”"},{"book":"Lïtuwë","chapter":"28","verse":"7","text":"Vo dagba 'ba rutu ne ako'jo Pobïlïyö, ehe mo ëdï kaŋo maako aba ani na 'bënï. Mo ïrï ze kalakyedre aba liŋɔ 'bënï ko'do wota aba."},{"book":"Lïtuwë","chapter":"28","verse":"8","text":"'Bu mo mï sora, na kɔɔ rakyïtu aba, ehe mïkɔɔ kïndrï aba. Pawolo ï'bë zi mo, ehe ï'dï kala nï dɔ mo, ehe akɔ'jɔ kora ne mötu aba."},{"book":"Lïtuwë","chapter":"28","verse":"9","text":"Tapëtï kö'du nenye o'dɔ rë nï, vïdï biya da rutu ne ika vïdï 'bënnï 'ba rakɔɔ zi Pawolo, ehe akɔ'jɔ zë biya."},{"book":"Lïtuwë","chapter":"28","verse":"10","text":"Vïdï nee oronnï ze, ehe mati dï'bë, zë ï'dïnnï zi ze wa biya ma domba."},{"book":"Lïtuwë","chapter":"28","verse":"11","text":"Yehe wota aba yaa, dï'bë ze mï baburu mati alima mï Malata tona aba. Baburu ne ta Alikazenderiya mï Ezipeto, ehe ëdï na yɔlɔ henye, “Wïrï loŋa.”"},{"book":"Lïtuwë","chapter":"28","verse":"12","text":"Dɔkɔ ze mï Seyirakusi da lima ze ani ko'do wota aba."},{"book":"Lïtuwë","chapter":"28","verse":"13","text":"Ta karani, dï'bë ze zi Rahagïmu. Ko'do vere aba, buluku 'ba dambaro ayeto luku, ehe ko'do rïyö aba yaa, dɔkɔ ze Putali."},{"book":"Lïtuwë","chapter":"28","verse":"14","text":"Ani di'ja ze öndu maakowe. Zë alenzennï ze zi lima rë nnï. Ko'do kölö 'ba gima aba yaa, dï'bë gawo kyedre 'ba Roma."},{"book":"Lïtuwë","chapter":"28","verse":"15","text":"Kya öndu maakowe mï Roma owonnï kö'du ze, ehe ayinnï de ze kutrë Bi Wakogo 'ba Apiyusi ehe, Loko 'ba Yingɔ Wota. Mati Pawolo ongɔ zë, mo o'dɔ öwö'dï zi Wïrï rakyenyi kyedre aba."},{"book":"Lïtuwë","chapter":"28","verse":"16","text":"Dɔkɔ ze mï Roma, ehe ila Pawolo zi lima mï loko na bi dë nï, vo kanya aba kölö zi gɔ mo kongɔ."},{"book":"Lïtuwë","chapter":"28","verse":"17","text":"Tapëtï ko'do wota aba mati dɔkɔ ani, Pawolo ako'jo bi kölö kya 'ba vo dagbe 'ba Yude, ehe iya henye, “E öndu me, mo'dɔ waako dë na kyënyë zi vïdï 'bezee, ehe mo'dɔ waako kpa dë na kyënyë ra dalëtï 'ba zutu 'bezee. Mora mï Yerusalema ï'dï ma na maboso mï Roma."},{"book":"Lïtuwë","chapter":"28","verse":"18","text":"Zë ongɔnnï mï kö'du kyënyë ma asusu ma gɔ mo, ehe omba zi ma kinga na dangölö. Zë i'jannï mo'dɔ kö'du ako dë na kyënyë zi koli."},{"book":"Lïtuwë","chapter":"28","verse":"19","text":"Vo dagba 'ba Yude ombannï da kö'du ne dë, here ma ko'jo kö'du zi Yere 'ba Roma zi vurë 'bama kiya. Mora manza dë kö'du kyënyë maako aba zi kiya ra dakaŋo 'bama."},{"book":"Lïtuwë","chapter":"28","verse":"20","text":"Ida ma nyɔri nenyee aba ga kö'du wa ma ze vïdï 'ba Yiserele domba zi rë nï ko'dɔ. Kö'du nenye ra ma ko'jowe kinye zi me'do ga kö'du wa ma domba ze nenye.”"},{"book":"Lïtuwë","chapter":"28","verse":"21","text":"Vo dagbe aya'bannï dɔ mo iyannï henye, “Vïdï kölö maako tëmï Yudiya ayöru waraga dë zi ze ga kö'du yï. Ehe ma kölö tëmï zë ayi dë zi kö'du ko'dɔ 'bëyï yada mandere zi kö'du kyënyë maako kiya rë yï."},{"book":"Lïtuwë","chapter":"28","verse":"22","text":"Mora domba ze zi kowo wa ma akiya. Da yɔlɔ ze ku henye, vïdï biya ta bi ne ombannï gboko kyïyï nenye dë.”"},{"book":"Lïtuwë","chapter":"28","verse":"23","text":"Here, zë ï'dïnnï kadra 'ba ko'do zi Pawolo, watiti kyedre 'bëzë ayinnï mï kadra nani, bi mati Pawolo ëdï lima 'dɔmo. Ta damïndö le yɔndɔ aba, mo ayada zi zë kö'du kise 'ba Damöku 'ba Wïrï. Mo ïrï tëmï kö'du kï'dï 'ba Mosa ehe wayöruwë 'ba Nëbïyë zi yɔnzɔ zi kika zë zi Yësu."},{"book":"Lïtuwë","chapter":"28","verse":"24","text":"Kya vo dagba maakowe ombannï da kö'du ma Pawolo iya ne, mora maakowe ombannï dë."},{"book":"Lïtuwë","chapter":"28","verse":"25","text":"Kyere zë ombannï da kö'du tëmï kutë nnï dë, ayetonnï tï'bë wënnï. Mora Pawolo iya henye, “Lawo Laka iya kö'du tïnyö mati mo utu nëbï Yisaya"},{"book":"Lïtuwë","chapter":"28","verse":"26","text":"zi yada zi zutu 'bezee,"},{"book":"Lïtuwë","chapter":"28","verse":"27","text":"Ge biya ëdïyë di'di kyënyë aba."},{"book":"Lïtuwë","chapter":"28","verse":"28-29","text":"Pawolo iya henye, “Momba zi ye yɔlɔ henye, Wïrï omba zi yɔmɔ tu'dëë, ehe zë akowonnï.”"},{"book":"Lïtuwë","chapter":"28","verse":"30","text":"Kɔɔ rïyö aba Pawolo alima mï loko kopi ehe ïrï vïdï biya ma ëdï tayi mo kongɔ ne kalakyedre aba."},{"book":"Lïtuwë","chapter":"28","verse":"31","text":"Mo ayëtï kö'du 'ba Damöku 'ba Wïrï kazi tere ehe yandi kö'du 'ba Yere Yësu Korisitɔ, ehe vïdï maako ayɔnzɔ dë zi mo yata."}]}