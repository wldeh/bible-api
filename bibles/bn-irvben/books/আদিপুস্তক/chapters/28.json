{"data":[{"book":"আদিপুস্তক","chapter":"28","verse":"1","text":"তখন ইসহাক যাকোবকে ডেকে আশীর্বাদ করলেন এবং এই আজ্ঞা দিয়ে তাঁকে বললেন, “তুমি কনান দেশীয় কোনো মেয়েকে বিয়ে কর না।"},{"book":"আদিপুস্তক","chapter":"28","verse":"2","text":"ওঠ, পদ্দন অরামে নিজের দাদুর বথুয়েলের বাড়িতে গিয়ে সে জায়গায় নিজের মামা লাবনের কোনো মেয়েকে বিয়ে কর।"},{"book":"আদিপুস্তক","chapter":"28","verse":"3","text":"আর সর্বশক্তিমান ঈশ্বর তোমাকে আশীর্বাদ করে ফলবান ও বংশ বৃদ্ধি করুন, যেন তুমি বড় জাতি হয়ে ওঠ।"},{"book":"আদিপুস্তক","chapter":"28","verse":"4","text":"তিনি অব্রাহামের আশীর্বাদ তোমাকে ও তোমার বংশকে দিন; যেন তোমার বাসস্থান এই যে দেশ ঈশ্বর অব্রাহামকে দিয়েছেন, এতে তোমার অধিকার হয়।”"},{"book":"আদিপুস্তক","chapter":"28","verse":"5","text":"পরে ইসহাক যাকোবকে বিদায় করলে তিনি পদ্দন অরামে অরামীয় বথুয়েলের ছেলে লাবনের কাছে গেলেন; সেই ব্যক্তি যাকোবের ও এষৌর মা রিবিকার ভাই।"},{"book":"আদিপুস্তক","chapter":"28","verse":"6","text":"এষৌ যখন দেখলেন, ইসহাক যাকোবকে আশীর্বাদ করে বিবাহের মেয়ে গ্রহণের জন্য পদ্দন অরামে বিদায় করেছেন এবং আশীর্বাদের দিন কনানীয় কোনো মেয়েকে বিয়ে করতে নিষেধ করেছেন"},{"book":"আদিপুস্তক","chapter":"28","verse":"7","text":"তাই যাকোব মা বাবার আদেশ মেনে পদ্দন অরামে গিয়েছেন,"},{"book":"আদিপুস্তক","chapter":"28","verse":"8","text":"তখন এষৌ দেখলেন যে, কনানীয় মেয়েরা তাঁর বাবা ইসহাকের অসন্তোষের পাত্রী;"},{"book":"আদিপুস্তক","chapter":"28","verse":"9","text":"অতএব দুই স্ত্রী থাকলেও এষৌ ইশ্মায়েলের কাছে গিয়ে অব্রাহামের ছেলে ইশ্মায়েলের মেয়ে, নবায়তের বোন, মহলৎকে বিয়ে করলেন।"},{"book":"আদিপুস্তক","chapter":"28","verse":"10","text":"আর যাকোব বের-শেবা থেকে বের হয়ে হারনের দিকে গেলেন"},{"book":"আদিপুস্তক","chapter":"28","verse":"11","text":"কোনো এক জায়গায় পৌঁছালে সূর্য্য অস্ত যাওয়ায় সেখানে রাত কাটালেন। আর তিনি সেখানকার পাথর নিয়ে বালিশ করে সেই জায়গায় ঘুমানোর জন্য শুয়ে পড়লেন।"},{"book":"আদিপুস্তক","chapter":"28","verse":"12","text":"পরে তিনি স্বপ্ন দেখলেন, পৃথিবীর উপরে এক সিঁড়ি স্থাপিত, তার মাথা আকাশছোঁয়া, আর দেখ তা দিয়ে ঈশ্বরের দূতেরা উঠছেন ও নামছেন।"},{"book":"আদিপুস্তক","chapter":"28","verse":"13","text":"আর দেখ, সদাপ্রভু তার উপ28:13 প্রভু সিঁড়ির ওপরে দাঁড়িয়ে ছিলেন রে দাঁড়িয়ে আছেন; তিনি বললেন, “আমি সদাপ্রভু, তোমার বাবা অব্রাহামের ঈশ্বর ও ইসহাকের ঈশ্বর; এই যে ভূমিতে তুমি শুয়ে আছ, এটা আমি তোমাকে ও তোমার বংশকে দেব।"},{"book":"আদিপুস্তক","chapter":"28","verse":"14","text":"তোমার বংশ পৃথিবীর ধূলোর মতো [অসংখ্য] হবে এবং তুমি পশ্চিম ও পূর্ব, উত্তর ও দক্ষিণ চারদিকে বিস্তীর্ণ হবে এবং তোমাতে ও তোমার বংশে পৃথিবীর যাবতীয় গোষ্ঠী আশীর্বাদ প্রাপ্ত হবে।"},{"book":"আদিপুস্তক","chapter":"28","verse":"15","text":"আর দেখ, আমি তোমার সহবর্ত্তী, যে যে জায়গায় তুমি যাবে, সেই সেই জায়গায় তোমাকে রক্ষা করব ও আবার এই দেশে নিয়ে আসব; কারণ আমি তোমাকে যা যা বললাম, তা যতক্ষণ সফল না করি, ততক্ষণ তোমাকে ত্যাগ করব না।”"},{"book":"আদিপুস্তক","chapter":"28","verse":"16","text":"পরে ঘুম ভেঙে গেলে যাকোব বললেন, “অবশ্য এই জায়গায় সদাপ্রভু আছেন, আর আমি তা জানতাম না।”"},{"book":"আদিপুস্তক","chapter":"28","verse":"17","text":"আর তিনি ভয় পেয়ে বললেন, “এ কেমন ভয়াবহ জায়গা! এ নিতান্তই ঈশ্বরের গৃহ, এ স্বর্গের দরজা।”"},{"book":"আদিপুস্তক","chapter":"28","verse":"18","text":"পরে যাকোব ভোরবেলায় উঠে বালিশের জন্য যে পাথর রেখেছিলেন, তা নিয়ে স্তম্ভরূপে স্থাপন করে তার উপর তেল ঢেলে দিলেন।"},{"book":"আদিপুস্তক","chapter":"28","verse":"19","text":"আর সেই জায়গার নাম বৈথে28:19 ঈশ্বরের গৃহ ল [ঈশ্বরের গৃহ] রাখলেন, কিন্তু আগে ঐ নগরের নাম লূস ছিল।"},{"book":"আদিপুস্তক","chapter":"28","verse":"20","text":"যাকোব মানত করে এই প্রতিজ্ঞা করলেন, “যদি ঈশ্বর আমার সহবর্ত্তী হন, আমার এই গন্তব্য পথে আমাকে রক্ষা করেন এবং আহারের জন্য খাবার ও পরিধানের জন্য বস্ত্র দেন,"},{"book":"আদিপুস্তক","chapter":"28","verse":"21","text":"আর আমি যদি ভালোভাবে বাবার বাড়ি ফিরে যেতে পারি, তবে সদাপ্রভু আমার ঈশ্বর হবেন"},{"book":"আদিপুস্তক","chapter":"28","verse":"22","text":"এবং এই যে পাথর আমি স্তম্ভরূপে স্থাপন করেছি, এটা ঈশ্বরের গৃহ হবে; আর তুমি আমাকে যা কিছু দেবে, তার দশমাংশ আমি তোমাকে অবশ্য দেব।”"}]}