{"data":[{"book":"আদিপুস্তক","chapter":"3","verse":"1","text":"সদাপ্রভু ঈশ্বরের সৃষ্টি ভূচর প্রাণীদের মধ্যে সাপ সবচেয়ে ধূর্ত ছিল। সে ঐ নারীকে বলল, “ঈশ্বর কি বাস্তবিক বলেছেন, তোমরা এই বাগানের কোনো গাছের ফল খেও না?”"},{"book":"আদিপুস্তক","chapter":"3","verse":"2","text":"নারী সাপকে বললেন, “আমরা এই বাগানের সব গাছের ফল খেতে পারি;"},{"book":"আদিপুস্তক","chapter":"3","verse":"3","text":"কেবল বাগানের মাঝখানে যে গাছ আছে, সেই ফলের বিষয় ঈশ্বর বলেছেন, তোমরা তা খেও না, ছুঁয়েও দেখ না, তা করলে মরবে।”"},{"book":"আদিপুস্তক","chapter":"3","verse":"4","text":"তখন সাপ নারীকে বলল, “কোনোভাবেই মরবে না;"},{"book":"আদিপুস্তক","chapter":"3","verse":"5","text":"কারণ ঈশ্বর জানেন, যে দিন তোমরা তা খাবে, সেই দিন তোমাদের চোখ খুলে যাবে। তাতে তোমরা ঈশ্বরের মতো হয়ে সদসদ-জ্ঞান লাভ করবে।”"},{"book":"আদিপুস্তক","chapter":"3","verse":"6","text":"নারী যখন দেখলেন, ঐ গাছ সুখাদ্যদায়ক ও চোখের লোভজনক, আর ঐ গাছ জ্ঞানদায়ক বলে বাঞ্ছনীয়, তখন তিনি তার ফল পেড়ে খেলেন; পরে নিজের স্বামীকেও দিলেন, আর তিনিও খেলেন।"},{"book":"আদিপুস্তক","chapter":"3","verse":"7","text":"তাতে তাঁদের উভয়ের চোখ খুলে গেল এবং তাঁরা বুঝতে পারলেন যে তাঁরা উলঙ্গ; আর ডুমুর গাছের পাতা জুড়ে ঘাগরা তৈরী করে নিলেন।"},{"book":"আদিপুস্তক","chapter":"3","verse":"8","text":"পরে তাঁরা সদাপ্রভু ঈশ্বরের রব শুনতে পেলেন, তিনি দিনের রবেলায় বাগানে চলাফেরা করছিলেন; তাতে আদম ও তাঁর স্ত্রী সদাপ্রভু ঈশ্বরের সামনে থেকে বাগানের গাছ সকলের মধ্যে লুকালেন।"},{"book":"আদিপুস্তক","chapter":"3","verse":"9","text":"তখন সদাপ্রভু ঈশ্বর আদমকে ডেকে বললেন, “তুমি কোথায়?”"},{"book":"আদিপুস্তক","chapter":"3","verse":"10","text":"তিনি বললেন, “আমি বাগানে তোমার কথা শুনে ভয় পেলাম, কারণ আমি উলঙ্গ, তাই নিজেকে লুকিয়েছি।”"},{"book":"আদিপুস্তক","chapter":"3","verse":"11","text":"তিনি বললেন, “তুমি যে উলঙ্গ, এটা তোমাকে কে বলল?” যে গাছের ফল খেতে তোমাকে বারণ করেছিলাম, তুমি কি তার ফল খেয়েছ?"},{"book":"আদিপুস্তক","chapter":"3","verse":"12","text":"তাতে আদম বললেন, “তুমি আমার সঙ্গিনী করে যে স্ত্রীকে দিয়েছ, সে আমাকে ঐ গাছের ফল দিয়েছিল, তাই খেয়েছি।”"},{"book":"আদিপুস্তক","chapter":"3","verse":"13","text":"তখন সদাপ্রভু ঈশ্বর নারীকে বললেন, “তুমি এ কি করলে?” নারী বললেন, “সাপ আমাকে ভুলিয়েছিল, তাই খেয়েছি।”"},{"book":"আদিপুস্তক","chapter":"3","verse":"14","text":"পরে সদাপ্রভু ঈশ্বর সাপকে বললেন, “তুমি এই কাজ করেছ, এই জন্য পশুপাল ও বন্য পশুদের মধ্যে তুমি সবচেয়ে বেশি শাপগ্রস্ত; তুমি বুকে হাঁটবে এবং যাবজ্জীবন ধূলো খাবে।"},{"book":"আদিপুস্তক","chapter":"3","verse":"15","text":"আর আমি তোমাতে ও নারীতে এবং তোমার বং3:15 সন্তান শে ও তার বংশে পরস্পর শত্রুতা জন্মাব; সে তোমার মাথা ভেঙে দেবে এবং তুমি তার পাদমূল দংশন করবে।”"},{"book":"আদিপুস্তক","chapter":"3","verse":"16","text":"পরে তিনি নারীকে বললেন, “আমি তোমার গর্ভ বেদনা খুবই বাড়িয়ে দেব, তুমি কষ্টে সন্তান প্রসব করবে এবং স্বামীর প্রতি তোমার বাসনা থাকবে ও সে তোমার উপরে কর্তৃত্ব করবে।”"},{"book":"আদিপুস্তক","chapter":"3","verse":"17","text":"আর তিনি আদমকে বললেন, “যে বৃক্ষের ফলের বিষয়ে আমি তোমাকে বলেছিলাম, তুমি তা খেওনা, তুমি তোমার স্ত্রীর কথা শুনে তার ফল খেয়েছ, এই জন্য তোমার জন্য ভূমি অভিশপ্ত হল; তুমি সারাজীবন কষ্টে তা ভোগ করবে;"},{"book":"আদিপুস্তক","chapter":"3","verse":"18","text":"আর মাটিতে তোমার জন্য কাঁটা ও শেয়াল কাঁটা জন্মাবে এবং তুমি জমির ওষধি খাবে।"},{"book":"আদিপুস্তক","chapter":"3","verse":"19","text":"তুমি ঘাম ঝরা মুখে খাবার খাবে, যে পর্যন্ত তুমি মাটিতে ফিরে না যাবে; তুমি তো তা থেকেই এসেছ; কারণ তোমাকে ধূলো থেকে নেওয়া হয়েছে এবং ধূলোতে মিশে যাবে।”"},{"book":"আদিপুস্তক","chapter":"3","verse":"20","text":"পরে আদম নিজের স্ত্রীর নাম হ 3:20 জীবন বা [জীবিত] রাখলেন, কারণ তিনি জীবিত সকলের মা হলেন।"},{"book":"আদিপুস্তক","chapter":"3","verse":"21","text":"আর সদাপ্রভু ঈশ্বর আদম ও তাঁর স্ত্রীর জন্য চামড়ার বস্ত্র তৈরী করে তাঁদেরকে পরালেন।"},{"book":"আদিপুস্তক","chapter":"3","verse":"22","text":"আর সদাপ্রভু ঈশ্বর বললেন, “দেখ, মানুষ সদসদ-জ্ঞান প্রাপ্ত হবার বিষয়ে আমাদের এক জনের মত হল, এখন যদি সে হাত বাড়িয়ে জীবনবৃক্ষের ফলও পেড়ে খায় ও অনন্তজীবী হয়।”"},{"book":"আদিপুস্তক","chapter":"3","verse":"23","text":"এই জন্য সদাপ্রভু ঈশ্বর তাঁকে এদনের বাগান থেকে বের করে দিলেন, যেন, তিনি যা থেকে সৃষ্টি, সেই মাটিতে কৃষিকাজ করেন।"},{"book":"আদিপুস্তক","chapter":"3","verse":"24","text":"এই ভাবে ঈশ্বর মানুষকে তাড়িয়ে দিলেন এবং জীবনবৃক্ষের পথ রক্ষা করবার জন্য এদন বাগানের পূর্বদিকে করূবদেরকে ও ঘূর্ণায়মান তেজোময় তলোয়ার রাখলেন।"}]}