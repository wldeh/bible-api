{"data":[{"book":"যাত্রাপুস্তক","chapter":"6","verse":"1","text":"তখন সদাপ্রভু মোশিকে বললেন, “আমি ফরৌণের ওপর যা করব, তা তুমি এখন দেখবে; কারণ শক্তিশালী হাত দেখলে, সে লোকদেরকে ছেড়ে দেবে এবং শক্তিশালী হাত দেখান হলে তার দেশ থেকে তাদেরকে দূর করে দেবে।”"},{"book":"যাত্রাপুস্তক","chapter":"6","verse":"2","text":"ঈশ্বর মোশিকে আরও বললেন, “আমি যিহোবা [সদাপ্রভু];"},{"book":"যাত্রাপুস্তক","chapter":"6","verse":"3","text":"আমি অব্রাহামকে, ইস্‌হাককে ও যাকোবকে ‘সর্বশক্তি6:3 এল-সাদাই মান ঈশ্বর’ বলে দেখা দিতাম, কিন্তু আমার যিহোবা [সদাপ্রভু] নাম নিয়ে তাদেরকে আমার পরিচয় দিতাম না।"},{"book":"যাত্রাপুস্তক","chapter":"6","verse":"4","text":"আর আমি তাদের সঙ্গে এই নিয়ম স্থির করেছি, আমি তাদেরকে কনান দেশ দেব, যে দেশে তারা অনাগরিক হিসাবে বাস করত, তাদের সেই বসবাসকারী দেশ দেব।"},{"book":"যাত্রাপুস্তক","chapter":"6","verse":"5","text":"এমনকি মিশরীয়দের দিয়ে দাসত্বে নিযুক্ত ইস্রায়েলীয়দের আর্তনাদ শুনে আমার সেই নিয়ম স্মরণ করলাম।"},{"book":"যাত্রাপুস্তক","chapter":"6","verse":"6","text":"অতএব ইস্রায়েল সন্তানদের বল, ‘আমি যিহোবা, আমি তোমাদেরকে মিশরের দাসত্ব থেকে মুক্ত করব এবং তাদের শক্তি থেকে স্বাধীন করব। আমি তোমাদের আমার শক্তি দিয়ে উদ্ধার করব।"},{"book":"যাত্রাপুস্তক","chapter":"6","verse":"7","text":"আর আমি তোমাদেরকে আমার প্রজা হিসাবে স্বীকার করব ও তোমাদের ঈশ্বর হব; তাতে তোমরা জানতে পারবে যে, আমি যিহোবা, তোমাদের ঈশ্বর, যিনি তোমাদেরকে মিশরীয়দের দাসত্ব থেকে বের করে এনেছেন।"},{"book":"যাত্রাপুস্তক","chapter":"6","verse":"8","text":"আর আমি অব্রাহামকে, ইস্‌হাককে ও যাকোবকে দেবার জন্যে প্রতিজ্ঞা করেছি, সেই দেশে তোমাদেরকে নিয়ে যাব ও তোমাদের অধিকারে তা দেব; আমিই সদাপ্রভু’।”"},{"book":"যাত্রাপুস্তক","chapter":"6","verse":"9","text":"পরে মোশি ইস্রায়েলীয়দেরকে সেই অনুসারে বললেন, কিন্তু তারা মনের অধৈর্য্য ও কঠিন দাসত্ব কাজের জন্য মোশির কথায় মনোযোগ করল না।"},{"book":"যাত্রাপুস্তক","chapter":"6","verse":"10","text":"পরে সদাপ্রভু মোশিকে বললেন,"},{"book":"যাত্রাপুস্তক","chapter":"6","verse":"11","text":"“তুমি যাও, মিশরের রাজা ফরৌণকে বল, যেন সে তার দেশ থেকে ইস্রায়েলীয়দের ছেড়ে দেয়।”"},{"book":"যাত্রাপুস্তক","chapter":"6","verse":"12","text":"তখন মোশি সদাপ্রভুর সামনে বললেন, “দেখ, ইস্রায়েল সন্তানেরা আমার কথায় মনোযোগ করল না; তবে ফরৌণ কি ভাবে শুনবে? আমি তো ভালো করে ক6:12 তোতলামি থা বলতে পারি না।”"},{"book":"যাত্রাপুস্তক","chapter":"6","verse":"13","text":"আর সদাপ্রভু মোশির ও হারোণের সঙ্গে আলাপ করলেন এবং ইস্রায়েলীয়দেরকে মিশর দেশ থেকে বের করে আনার জন্য ইস্রায়েল সন্তানদের কাছে এবং মিশরের রাজা ফরৌণের কাছে যা বক্তব্য, তাঁদেরকে আদেশ দিলেন।"},{"book":"যাত্রাপুস্তক","chapter":"6","verse":"14","text":"এই সব লোক নিজের পূর্বপুরুষদের প্রধান ছিলেন। ইস্রায়েলের বড় ছেলে রূবেণের ছেলে হনোক, পল্লু, হিষ্রোণ ও কর্ম্মি; এরা রূবেণের গোষ্ঠী।"},{"book":"যাত্রাপুস্তক","chapter":"6","verse":"15","text":"শিমিয়োনের ছেলে যিমূয়েল, যামীন, ওহদ, যাখীন, সোহর ও কনানীয় স্ত্রীর ছেলে শৌল; এরা শিমিয়োনের গোষ্ঠী।"},{"book":"যাত্রাপুস্তক","chapter":"6","verse":"16","text":"বংশ তালিকা অনুসারে লেবির ছেলেদের নাম গের্শোন, কহাৎ ও মরারি; লেবির বয়স একশো সাঁইত্রিশ বছর হয়েছিল।"},{"book":"যাত্রাপুস্তক","chapter":"6","verse":"17","text":"আর তার গোষ্ঠী অনুসারে গের্শোনের ছেলে লিবনি ও শিমিয়ি।"},{"book":"যাত্রাপুস্তক","chapter":"6","verse":"18","text":"কহাতের সন্তান অম্রম, যিষহর, হিব্রোণ ও উষীয়েল; কহাতের বয়স একশো তেত্রিশ বছর হয়েছিল।"},{"book":"যাত্রাপুস্তক","chapter":"6","verse":"19","text":"মরারির সন্তান মহলি ও মুশি; এরা বংশ তালিকা অনুসারে লেবির গোষ্ঠী।"},{"book":"যাত্রাপুস্তক","chapter":"6","verse":"20","text":"আর অম্রম তার পিসী যোকেবদকে বিয়ে করলেন, আর ইনি তাঁর জন্য হারোণকে ও মোশিকে জন্ম দিলেন। অম্রমের বয়স একশো সাঁইত্রিশ বছর হয়েছিল।"},{"book":"যাত্রাপুস্তক","chapter":"6","verse":"21","text":"যিষ্হরের সন্তান কোরহ, নেফগ ও সিখ্রি।"},{"book":"যাত্রাপুস্তক","chapter":"6","verse":"22","text":"আর উষীয়েলের সন্তান মীশায়েল, ইলীষাফণ ও সিখ্রি।"},{"book":"যাত্রাপুস্তক","chapter":"6","verse":"23","text":"আর হারোণ অম্মীনাদবের মেয়ে নহোশনের বোন ইলীশেবাকে বিয়ে করলেন, আর ইনি তাঁর জন্য নাদব, অবীহূ, ইলীয়াসর ও ঈথামরের জন্ম দিলেন।"},{"book":"যাত্রাপুস্তক","chapter":"6","verse":"24","text":"আর কোরহের সন্তান অসীর, ইলকানা ও অবীয়াসফ; এরা কোরহীয়দের গোষ্ঠী।"},{"book":"যাত্রাপুস্তক","chapter":"6","verse":"25","text":"আর হারোণের ছেলে ইলীয়াসর পূটীয়েলের এক মেয়েকে বিয়ে করলে তিনি তাঁর জন্য পীনহসের জন্ম দিলেন; এরা লেবীয়দের গোষ্ঠী অনুসারে তাদের পূর্বপুরুষদের প্রধান ছিলেন।"},{"book":"যাত্রাপুস্তক","chapter":"6","verse":"26","text":"এই যে হারোণ ও মোশি, এদেরকেই সদাপ্রভু বললেন, “তোমরা ইস্রায়েল সন্তানদের সৈন্যদের সারি অনুসারে মিশর দেশ থেকে বের কর।”"},{"book":"যাত্রাপুস্তক","chapter":"6","verse":"27","text":"এরাই ইস্রায়েল সন্তানদের মিশর থেকে বের করে আনার জন্য মিশরের রাজা ফরৌণের সঙ্গে কথা বললেন। এরা সেই মোশি ও হারোণ।"},{"book":"যাত্রাপুস্তক","chapter":"6","verse":"28","text":"আর মিশর দেশে যে দিন সদাপ্রভু মোশির সঙ্গে কথা বললেন,"},{"book":"যাত্রাপুস্তক","chapter":"6","verse":"29","text":"সেই দিন সদাপ্রভু মোশিকে বললেন, “আমিই সদাপ্রভু, আমি তোমাকে যা যা বলি, সে সবই তুমি মিশরের রাজা ফরৌণকে বোলো।”"},{"book":"যাত্রাপুস্তক","chapter":"6","verse":"30","text":"আর মোশি সদাপ্রভুর সামনে বললেন, “দেখ, আমি তো কথা বলতে পারি না, ফরৌণ কি করে আমার কথা শুনবেন?”"}]}