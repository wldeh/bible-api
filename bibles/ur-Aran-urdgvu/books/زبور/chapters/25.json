{"data":[{"book":"زبور","chapter":"25","verse":"1","text":"داؤد کا زبور۔"},{"book":"زبور","chapter":"25","verse":"2","text":"اے میرے خدا، تجھ پر مَیں بھروسا رکھتا ہوں۔ مجھے شرمندہ نہ ہونے دے کہ میرے دشمن مجھ پر شادیانہ بجائیں۔"},{"book":"زبور","chapter":"25","verse":"3","text":"کیونکہ جو بھی تجھ پر اُمید رکھے وہ شرمندہ نہیں ہو گا جبکہ جو بلاوجہ بےوفا ہوتے ہیں وہی شرمندہ ہو جائیں گے۔"},{"book":"زبور","chapter":"25","verse":"4","text":"اے رب، اپنی راہیں مجھے دکھا، مجھے اپنے راستوں کی تعلیم دے۔"},{"book":"زبور","chapter":"25","verse":"5","text":"اپنی سچائی کے مطابق میری راہنمائی کر، مجھے تعلیم دے۔ کیونکہ تُو میری نجات کا خدا ہے۔ دن بھر مَیں تیرے انتظار میں رہتا ہوں۔"},{"book":"زبور","chapter":"25","verse":"6","text":"اے رب، اپنا وہ رحم اور مہربانی یاد کر جو تُو قدیم زمانے سے کرتا آیا ہے۔"},{"book":"زبور","chapter":"25","verse":"7","text":"اے رب، میری جوانی کے گناہوں اور میری بےوفا حرکتوں کو یاد نہ کر بلکہ اپنی بھلائی کی خاطر اور اپنی شفقت کے مطابق میرا خیال رکھ۔"},{"book":"زبور","chapter":"25","verse":"8","text":"رب بھلا اور عادل ہے، اِس لئے وہ گناہ گاروں کو صحیح راہ پر چلنے کی تلقین کرتا ہے۔"},{"book":"زبور","chapter":"25","verse":"9","text":"وہ فروتنوں کی انصاف کی راہ پر راہنمائی کرتا، حلیموں کو اپنی راہ کی تعلیم دیتا ہے۔"},{"book":"زبور","chapter":"25","verse":"10","text":"جو رب کے عہد اور احکام کے مطابق زندگی گزاریں اُنہیں رب مہربانی اور وفاداری کی راہوں پر لے چلتا ہے۔"},{"book":"زبور","chapter":"25","verse":"11","text":"اے رب، میرا قصور سنگین ہے، لیکن اپنے نام کی خاطر اُسے معاف کر۔"},{"book":"زبور","chapter":"25","verse":"12","text":"رب کا خوف ماننے والا کہاں ہے؟ رب خود اُسے اُس راہ کی تعلیم دے گا جو اُسے چننا ہے۔"},{"book":"زبور","chapter":"25","verse":"13","text":"تب وہ خوش حال رہے گا، اور اُس کی اولاد ملک کو میراث میں پائے گی۔"},{"book":"زبور","chapter":"25","verse":"14","text":"جو رب کا خوف مانیں اُنہیں وہ اپنے ہم راز بنا کر اپنے عہد کی تعلیم دیتا ہے۔"},{"book":"زبور","chapter":"25","verse":"15","text":"میری آنکھیں رب کو تکتی رہتی ہیں، کیونکہ وہی میرے پاؤں کو جال سے نکال لیتا ہے۔"},{"book":"زبور","chapter":"25","verse":"16","text":"میری طرف مائل ہو جا، مجھ پر مہربانی کر! کیونکہ مَیں تنہا اور مصیبت زدہ ہوں۔"},{"book":"زبور","chapter":"25","verse":"17","text":"میرے دل کی پریشانیاں دُور کر، مجھے میری تکالیف سے رِہائی دے۔"},{"book":"زبور","chapter":"25","verse":"18","text":"میری مصیبت اور تنگی پر نظر ڈال کر میری خطاؤں کو معاف کر۔"},{"book":"زبور","chapter":"25","verse":"19","text":"دیکھ، میرے دشمن کتنے زیادہ ہیں، وہ کتنا ظلم کر کے مجھ سے نفرت کرتے ہیں۔"},{"book":"زبور","chapter":"25","verse":"20","text":"میری جان کو محفوظ رکھ، مجھے بچا! مجھے شرمندہ نہ ہونے دے، کیونکہ مَیں تجھ میں پناہ لیتا ہوں۔"},{"book":"زبور","chapter":"25","verse":"21","text":"بےگناہی اور دیانت داری میری پہرا داری کریں، کیونکہ مَیں تیرے انتظار میں رہتا ہوں۔"},{"book":"زبور","chapter":"25","verse":"22","text":"اے اللہ، فدیہ دے کر اسرائیل کو اُس کی تمام تکالیف سے آزاد کر!"}]}