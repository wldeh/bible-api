{"data":[{"book":"எண்","chapter":"13","verse":"1","text":"யெகோவா மோசேயை நோக்கி:"},{"book":"எண்","chapter":"13","verse":"2","text":"“நான் இஸ்ரவேல் மக்களுக்குக் கொடுக்கும் கானான்தேசத்தைச் சுற்றிப்பார்ப்பதற்கு நீ மனிதர்களை அனுப்பு; ஒவ்வொரு பிதாக்களின் கோத்திரத்திலும் ஒவ்வொரு பிரபுவாகிய மனிதனை அனுப்பவேண்டும் என்றார்."},{"book":"எண்","chapter":"13","verse":"3","text":"மோசே யெகோவாவுடைய வாக்கின்படியே அவர்களைப் பாரான் வனாந்திரத்திலிருந்து அனுப்பினான்; அந்த மனிதர்கள் யாவரும் இஸ்ரவேல் மக்களின் தலைவர்கள்."},{"book":"எண்","chapter":"13","verse":"4","text":"அவர்களுடைய பெயர்கள்: ரூபன் கோத்திரத்தில் சக்கூரின் மகன் சம்முவா."},{"book":"எண்","chapter":"13","verse":"5","text":"சிமியோன் கோத்திரத்தில் ஓரியின் மகன் சாப்பாத்."},{"book":"எண்","chapter":"13","verse":"6","text":"யூதா கோத்திரத்தில் எப்புன்னேயின் மகன் காலேப்."},{"book":"எண்","chapter":"13","verse":"7","text":"இசக்கார் கோத்திரத்தில் யோசேப்பின் மகன் ஈகால்."},{"book":"எண்","chapter":"13","verse":"8","text":"எப்பிராயீம் கோத்திரத்தில் நூனின் மகன் ஓசேயா."},{"book":"எண்","chapter":"13","verse":"9","text":"பென்யமீன் கோத்திரத்தில் ரப்பூவின் மகன் பல்த்தி."},{"book":"எண்","chapter":"13","verse":"10","text":"செபுலோன் கோத்திரத்தில் சோதியின் மகன் காதியேல்."},{"book":"எண்","chapter":"13","verse":"11","text":"யோசேப்பின் கோத்திரத்தைச் சேர்ந்த மனாசே கோத்திரத்தில் சூசின் மகன் காதி."},{"book":"எண்","chapter":"13","verse":"12","text":"தாண் கோத்திரத்தில் கெமல்லியின் மகன் அம்மியேல்."},{"book":"எண்","chapter":"13","verse":"13","text":"ஆசேர் கோத்திரத்தில் மிகாவேலின் மகன் சேத்தூர்."},{"book":"எண்","chapter":"13","verse":"14","text":"நப்தலி கோத்திரத்தில் ஒப்பேசியின் மகன் நாகபி."},{"book":"எண்","chapter":"13","verse":"15","text":"காத் கோத்திரத்தில் மாகியின் மகன் கூவேல்."},{"book":"எண்","chapter":"13","verse":"16","text":"தேசத்தைச் சுற்றிப்பார்க்கும்படி மோசே அனுப்பின மனிதர்களின் பெயர்கள் இவைகளே: நூனின் மகனாகிய ஓசேயாவுக்கு யோசுவா என்று மோசே பெயரிட்டிருந்தான்."},{"book":"எண்","chapter":"13","verse":"17","text":"அவர்களை மோசே கானான்தேசத்தைச் சுற்றிப்பார்க்கும்படி அனுப்பும்போது, அவர்களை நோக்கி: “நீங்கள் இப்படித் தெற்கே போய், மலையில் ஏறி,"},{"book":"எண்","chapter":"13","verse":"18","text":"தேசம் எப்படிப்பட்டது என்றும், அங்கே குடியிருக்கிற மக்கள் பலவான்களோ பலவீனர்களோ, கொஞ்சம்பேரோ அநேகம்பேரோ என்றும்,"},{"book":"எண்","chapter":"13","verse":"19","text":"அவர்கள் குடியிருக்கிற தேசம் எப்படிப்பட்டது, அது நல்லதோ கெட்டதோ என்றும், அவர்கள் பட்டணங்கள் எப்படிப்பட்டது என்றும், அவர்கள் கூடாரங்களில் குடியிருக்கிறவர்களோ கோட்டைகளில் குடியிருக்கிறவர்களோ என்றும்,"},{"book":"எண்","chapter":"13","verse":"20","text":"நிலம் எப்படிப்பட்டது அது வளமானதோ வளமில்லாததோ என்றும்; அதில் மரங்கள் உண்டோ இல்லையோ என்றும் பாருங்கள்; தைரியம்கொண்டிருந்து, தேசத்தின் கனிகளிலே சிலவற்றைக் கொண்டுவாருங்கள் என்றான். அக்காலம் திராட்சைச்செடி முதற்பழம் பழுக்கிற காலமாக இருந்தது."},{"book":"எண்","chapter":"13","verse":"21","text":"அவர்கள் போய், சீன் வனாந்திரம்துவங்கி, ஆமாத்திற்குப் போகிற வழியாகிய ரேகொப்வரை, தேசத்தைச் சுற்றிப்பார்த்து,"},{"book":"எண்","chapter":"13","verse":"22","text":"தெற்கேயும் சென்று, எபிரோன்வரை போனார்கள்; அங்கே ஏனாக்கின் மகன்களாகிய அகீமானும் சேசாயும் தல்மாயும் இருந்தார்கள். எபிரோன் எகிப்திலுள்ள சோவானுக்கு ஏழுவருடங்களுக்குமுன்னே கட்டப்பட்டது."},{"book":"எண்","chapter":"13","verse":"23","text":"பின்பு, அவர்கள் எஸ்கோல் பள்ளத்தாக்குவரை போய், அங்கே ஒரே குலையுள்ள ஒரு திராட்சைக்கொடியை அறுத்தார்கள்; அதை ஒரு தடியிலே இரண்டு பேர் கட்டித் தூக்கிக்கொண்டு வந்தார்கள்; மாதுளம் பழங்களிலும் அத்திப்பழங்களிலும் சிலவற்றைக் கொண்டுவந்தார்கள்."},{"book":"எண்","chapter":"13","verse":"24","text":"இஸ்ரவேல் மக்கள் அங்கே அறுத்த திராட்சைக்குலையினால், அந்த இடம் எஸ்கோல்13:24 திராட்சை குலை பள்ளத்தாக்கு எனப்பட்டது."},{"book":"எண்","chapter":"13","verse":"25","text":"அவர்கள் தேசத்தைச் சுற்றிப் பார்த்து, நாற்பதுநாட்கள் சென்றபின்பு திரும்பினார்கள்."},{"book":"எண்","chapter":"13","verse":"26","text":"அவர்கள் பாரான் வனாந்திரத்தில் இருக்கிற காதேசுக்கு வந்து, மோசே ஆரோன் என்பவர்களிடத்திலும் இஸ்ரவேல் மக்களாகிய சபையார் எல்லோரிடத்திலும் சேர்ந்து, அவர்களுக்கும் சபையார் அனைவருக்கும் செய்தியை அறிவித்து, தேசத்தின் கனிகளை அவர்களுக்குக் காண்பித்தார்கள்."},{"book":"எண்","chapter":"13","verse":"27","text":"அவர்கள் மோசேயை நோக்கி: “நீர் எங்களை அனுப்பின தேசத்திற்கு நாங்கள் போய் வந்தோம்; அது பாலும் தேனும்13:27 மிகவும் செழிப்பான ஓடுகிற தேசந்தான்; இது அதினுடைய கனி."},{"book":"எண்","chapter":"13","verse":"28","text":"ஆனாலும், அந்த தேசத்திலே குடியிருக்கிற மக்கள் பலவான்கள்; பட்டணங்கள் பாதுகாப்பானவைகளும் மிகவும் பெரியவைகளுமாக இருக்கிறது; அங்கே ஏனாக்கின் மகன்களையும் கண்டோம்."},{"book":"எண்","chapter":"13","verse":"29","text":"அமலேக்கியர்கள் தென்புறமான தேசத்தில் குடியிருக்கிறார்கள்; ஏத்தியர்களும், எபூசியர்களும், எமோரியர்களும் மலைநாட்டில் குடியிருக்கிறார்கள்; கானானியர்கள் மத்திய தரைக் கடல் அருகிலும் யோர்தானுக்கு அருகில் குடியிருக்கிறார்கள்” என்றார்கள்."},{"book":"எண்","chapter":"13","verse":"30","text":"அப்பொழுது காலேப் மோசேக்கு முன்பாக மக்களை அமர்த்தி: “நாம் உடனே போய் அதைச் சுதந்தரித்துக்கொள்ளுவோம்; நாம் அதை எளிதாக ஜெயித்துக்கொள்ளலாம்” என்றான்."},{"book":"எண்","chapter":"13","verse":"31","text":"அவனோடுகூடப் போய்வந்த மனிதர்களோ: “நாம் போய் அந்த மக்களோடு எதிர்க்க நம்மாலே முடியாது; அவர்கள் நம்மைவிட பலவான்கள் என்றார்கள்."},{"book":"எண்","chapter":"13","verse":"32","text":"“நாங்கள் போய்ச் சுற்றிப் பார்த்து வந்த அந்த தேசம் தன்னுடைய குடிகளை தாங்களே உண்கிற தேசம்; நாங்கள் அதிலே கண்ட மக்கள் எல்லோரும் மிகவும் பெரிய ஆட்கள்."},{"book":"எண்","chapter":"13","verse":"33","text":"அங்கே இராட்சதப் பிறவியான ஏனாக்கின் மகன்களாகிய இராட்சதர்களையும் கண்டோம்; நாங்கள் எங்களுடைய பார்வைக்கு வெட்டுக்கிளிகளைப்போல் இருந்தோம், அவர்களுடைய பார்வைக்கும் அப்படியே இருந்தோம்” என்று சொல்லி, இப்படி இஸ்ரவேல் மக்களுக்குள்ளே தாங்கள் சுற்றிப்பார்த்து வந்த தேசத்தைக்குறித்து துர்ச்செய்தி பரம்பச்செய்தார்கள்."}]}