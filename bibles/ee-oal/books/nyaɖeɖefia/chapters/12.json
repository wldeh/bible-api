{"data":[{"book":"Nyaɖeɖefia","chapter":"12","verse":"1","text":"Dzesi gã wɔnuku aɖe dze le dziƒo. Nyɔnu aɖe si ta ɣe abe avɔ ene, ɣleti le eƒe afɔ te, eye wòɖɔ fiakuku si ŋu ɣletivi wuieve le la va do."},{"book":"Nyaɖeɖefia","chapter":"12","verse":"2","text":"Fu nɔ eƒo, eye wònɔ ɣli dom esi wònɔ ku lém be yeadzi vi."},{"book":"Nyaɖeɖefia","chapter":"12","verse":"3","text":"Emegbe la, dzesi bubu gadze le dziƒo: ʋɔ driba gã dzẽ aɖe si to ta adre, dzo ewo, eye fiakuku adre le tawo nɛ la va do."},{"book":"Nyaɖeɖefia","chapter":"12","verse":"4","text":"Eƒe asike kplɔ ɣletivi siwo le dziŋgɔli ŋu la ƒe mama etɔ̃ ƒe ɖeka, eye wòhe wo ƒu gbe ɖe anyigba. Ʋɔ driba la nɔ tsitre ɖe nyɔnu si nɔ ku lém la ŋkume, eye wòle klalo be yeavuvu vidzĩ si nyɔnu la adzi la."},{"book":"Nyaɖeɖefia","chapter":"12","verse":"5","text":"Nyɔnu la dzi ŋutsuvi, ame si ava aɖu dukɔwo katã dzi kple gatikplɔ. Tete woxɔ ɖevi la le esi kaba tsɔ yi ɖe Mawu kple eƒe fiazikpui la gbɔe."},{"book":"Nyaɖeɖefia","chapter":"12","verse":"6","text":"Emegbe la, nyɔnu la si yi gbedzi le teƒe si Mawu dzra ɖo ɖi nɛ, afi si woakpɔ eta le hena ŋkeke akpe ɖeka alafa eve blaade (1,260)."},{"book":"Nyaɖeɖefia","chapter":"12","verse":"7","text":"Eye aʋa dzɔ le dziƒo. Maikel kple eƒe mawudɔlawo wɔ aʋa kple ʋɔ driba la, eye ʋɔ driba la kple eƒe dɔlawo hã wɔ aʋa kpli wo."},{"book":"Nyaɖeɖefia","chapter":"12","verse":"8","text":"Ke ʋɔ driba la ƒe ŋusẽ metri akɔ o, ale wobu woƒe nɔƒe le dziƒo."},{"book":"Nyaɖeɖefia","chapter":"12","verse":"9","text":"Wotsɔ ʋɔ driba gã la, da xoxo si woyɔna be gbɔgbɔ vɔ̃ alo Abosam, ame si kplɔ xexea me katã trae la ƒu gbe. Wotsɔ eya ŋutɔ kple eƒe dɔlawo ƒu gbe ɖe anyigba."},{"book":"Nyaɖeɖefia","chapter":"12","verse":"10","text":"Tete mese gbe sesẽ aɖe tso dziƒo le gbɔgblɔm be,"},{"book":"Nyaɖeɖefia","chapter":"12","verse":"11","text":"Woɖu edzi to Alẽvi la ƒe ʋu kple woƒe ɖaseɖiɖi me."},{"book":"Nyaɖeɖefia","chapter":"12","verse":"12","text":"eya ta dzi nedzɔ mi,"},{"book":"Nyaɖeɖefia","chapter":"12","verse":"13","text":"Esi ʋɔ driba la kpɔ be wotsɔ ye ƒu gbe ɖe anyigba la, eti nyɔnu si dzi ŋutsuvi la yome."},{"book":"Nyaɖeɖefia","chapter":"12","verse":"14","text":"Wotsɔ hɔ̃ gã aɖe ƒe aʋala eveawo na nyɔnu la, ale be wòate ŋu adzo ayi ɖe teƒe si wodzra ɖo ɖi nɛ le gbedzi, afi si woakpɔ eta le hena ɣeyiɣi aɖe, ɣeyiɣiwo kple ɣeyiɣi afã le afi si ʋɔ driba la mate ŋu ade o la."},{"book":"Nyaɖeɖefia","chapter":"12","verse":"15","text":"Tete ʋɔ driba la tu tsi to eƒe nu me, esi ɖuɖu abe tɔsisi ene, ne wòaɖɔ alé nyɔnu la, eye tɔsisi la nakplɔe adzoe."},{"book":"Nyaɖeɖefia","chapter":"12","verse":"16","text":"Ke anyigba la kpe ɖe nyɔnu la ŋu esi wòke eƒe nu hemi tɔsisi si ʋɔ driba la tu to eƒe nu me la."},{"book":"Nyaɖeɖefia","chapter":"12","verse":"17","text":"Dzi ku ʋɔ driba la vevie ɖe nyɔnu la ŋu, eye wòyi be yeaɖawɔ aʋa kple eƒe dzidzimevi mamlɛawo, ame siwo ɖoa to Mawu kple eƒe sededewo, eye wolé Yesu ƒe ɖaseɖiɖi me ɖe asi sesĩe la."}]}