{"data":[{"book":"Romatɔwo","chapter":"16","verse":"1","text":"Mele Foibe, mía nɔvinyɔnu, ame si nye subɔla le Kenkrea hamea me la kafum na mi."},{"book":"Romatɔwo","chapter":"16","verse":"2","text":"Mele biabiam tso mia si be miaxɔe abe ale si dze le Aƒetɔ la me ene, eye miakpe ɖe eŋu le nu sia nu si ahiãe la me le mɔ sia mɔ si dze ame kɔkɔewo la nu. Elabena ekpe ɖe ame geɖewo ŋu le woƒe hiahiãwo me. Ekpe ɖe nye ŋutɔ hã ŋunye."},{"book":"Romatɔwo","chapter":"16","verse":"3","text":"Mido gbe na Priskila kple Akwila nam. Wonye nye hadɔwɔlawo le Kristo Yesu ƒe dɔ la me."},{"book":"Romatɔwo","chapter":"16","verse":"4","text":"Wotsɔ woƒe agbe de xaxa me ɖe tanye. Menye nye ɖeka koe le akpe dam na wo o, ke Kristo kple hame siwo katã le ame siwo menye Yudatɔwo o dome la hã le akpe dam na wo."},{"book":"Romatɔwo","chapter":"16","verse":"5","text":"Mido gbe na ame siwo katã kpea ta hesubɔa Mawu le woƒe aƒewo me la nam."},{"book":"Romatɔwo","chapter":"16","verse":"6","text":"Mido gbe na Maria hã, ame si wɔ dɔ sesĩe hekpe ɖe mía ŋu la nam."},{"book":"Romatɔwo","chapter":"16","verse":"7","text":"Andronika kple Yunia hã li; woawoe nye ƒonyemetɔ siwo nɔ gaxɔ me kplim la. Apostoloawo bua wo, eye wozu kristotɔ hafi meva zui. Mido gbe na wo nam."},{"book":"Romatɔwo","chapter":"16","verse":"8","text":"Mido gbe na Ampliato, ame si nye nye lɔlɔ̃tɔ le Aƒetɔ la me."},{"book":"Romatɔwo","chapter":"16","verse":"9","text":"Mido gbe na Urbano, míaƒe hadɔwɔla le Kristo me kple nɔvi lɔlɔ̃tɔ Stakis nam."},{"book":"Romatɔwo","chapter":"16","verse":"10","text":"Mido gbe na Apeles, ame si li ke le Kristo me la hã."},{"book":"Romatɔwo","chapter":"16","verse":"11","text":"Medo gbe na ƒonyemetɔ Herodion."},{"book":"Romatɔwo","chapter":"16","verse":"12","text":"Mido gbe na xɔ̃nye Trifena kple Trifosa, ame siwo nye Aƒetɔ la ƒe dɔwɔlawo."},{"book":"Romatɔwo","chapter":"16","verse":"13","text":"Medo gbe na Rufo, ame si Aƒetɔ la tia be wòanye ye ŋutɔ tɔ kple dadaa lɔlɔ̃a, ame si kpɔ dzinye abe danye ene."},{"book":"Romatɔwo","chapter":"16","verse":"14","text":"Mido gbe na Asinkrito, Flego, Hermes, Patroba, Herma kple nɔvi bubu siwo katã le wo gbɔ la."},{"book":"Romatɔwo","chapter":"16","verse":"15","text":"Migblɔ na Filologo, Yunia, Nereo kple nɔvia nyɔnu kple Olimpa kple kristotɔ bubu siwo katã le wo gbɔ la be medo gbe na wo."},{"book":"Romatɔwo","chapter":"16","verse":"16","text":"Mitsɔ nugbugbɔ kɔkɔe do gbe na mia nɔewo nam."},{"book":"Romatɔwo","chapter":"16","verse":"17","text":"Nya ɖeka gale asinye magblɔ hafi awu agbalẽ sia nu. Migade ha kple ame siwo dea mama amewo dome, nana amewo ƒe xɔse trana, eye wofiaa nu siwo tsi tsitre ɖe nu siwo wofia mi tso Kristo ŋuti la o."},{"book":"Romatɔwo","chapter":"16","verse":"18","text":"Nufiala siawo mele dɔ wɔm na míaƒe Aƒetɔ Yesu Kristo o, ke boŋ woawo ŋutɔ ƒe viɖe ko dim wole. Woƒoa nu nyuie, eye woblea susu wodzoe tɔwo enuenu."},{"book":"Romatɔwo","chapter":"16","verse":"19","text":"Ke ame sia ame nya be miawo ya la, mienye nuteƒewɔlawo. Nu sia doa dzidzɔ nam ŋutɔ. Medi be mianya nu tso nu si nyo la ŋu ɣe sia ɣi, eye miavo tso nu vɔ̃ ɖe sia ɖe me."},{"book":"Romatɔwo","chapter":"16","verse":"20","text":"Esusɔ vie ŋutifafa ƒe Mawu la nagbã Satana ɖe miaƒe afɔ te gudugudu. Míaƒe Aƒetɔ Yesu ƒe yayra nava mia dzi."},{"book":"Romatɔwo","chapter":"16","verse":"21","text":"Timoteo, nye hadɔwɔla kple Lukio, Yason kple Sosipatro, ame siwo nye ƒonyemetɔwo la do gbe na mi."},{"book":"Romatɔwo","chapter":"16","verse":"22","text":"Nye, Tertio, ame si le agbalẽ sia ŋlɔm la, nye hã medo gbe na mi abe mia nɔvi kristotɔ ɖeka ene."},{"book":"Romatɔwo","chapter":"16","verse":"23","text":"Gayo be mado gbe na mi. Eya ƒe amedzroe menye, eye hamea kpea ta le afii le eƒe aƒe me."},{"book":"Romatɔwo","chapter":"16","verse":"24","text":"Míaƒe Aƒetɔ Yesu Kristo ƒe amenuveve nanɔ anyi kpli mi katã. Amen.]"},{"book":"Romatɔwo","chapter":"16","verse":"25","text":"Azɔ mikafu Mawu si te ŋu ɖo mia gɔme anyi to nye nyanyui kple gbeƒãɖeɖe Yesu Kristo me la. Esiae nye ɖoɖo si woɣla ɖe mi tso xexea me ƒe gɔmedzedzea me ke."},{"book":"Romatɔwo","chapter":"16","verse":"26","text":"Ke azɔ la, abe ale si nyagblɔɖilawo gblɔe do ŋgɔ, eye abe ale si Mawu mavɔtɔ la de se ene la, wole gbeƒã ɖem na dukɔwo katã be woaxɔe ase, eye woaɖo to eya amea."},{"book":"Romatɔwo","chapter":"16","verse":"27","text":"Mawu, ame si ɖeka koe nye nunyala to Yesu Kristo dzi la tɔ nanye ŋutikɔkɔe la yi ɖe mavɔmavɔ me! Amen."}]}