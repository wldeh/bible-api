{"data":[{"book":"Korintotɔwo 1","chapter":"16","verse":"1","text":"Azɔ la, se siwo le ga si dzɔm miele be yewoaɖo ɖe kristotɔ siwo le Yerusalem ŋu la woe nye esiawo. Se siawo ke mede na hame siwo le Galatia."},{"book":"Korintotɔwo 1","chapter":"16","verse":"2","text":"Le Kɔsiɖa ɖe sia ɖe gbe la, ele be mia dometɔ ɖe sia ɖe natsɔ ga si wòkpɔ le kɔsiɖa me la ƒe akpa aɖe adzra ɖo, eye wòawɔ eŋu dɔ na nunana sia. Ga home la ku ɖe home si Aƒetɔ la kpe ɖe amea ŋu wòkpɔ la ŋu. Migalala va se ɖe esime mava afi ma hafi miadze agbagba be yewoadzɔ ga home la katã zi ɖeka o."},{"book":"Korintotɔwo 1","chapter":"16","verse":"3","text":"Ne meva la, maŋlɔ agbalẽ akpe ɖe miaƒe lɔlɔ̃ ƒe nunana la ŋu aɖo ɖe Yerusalem to dɔla nuteƒewɔla aɖe si miawo ŋutɔ miatia la dzi."},{"book":"Korintotɔwo 1","chapter":"16","verse":"4","text":"Eye ne anyo be nye hã mayi kplii la, ekema míate ŋu azɔ afɔ ɖekae."},{"book":"Korintotɔwo 1","chapter":"16","verse":"5","text":"Mayi Makedonia gbã hafi ava kpɔ mi ɖa, ke manɔ afi ma ɣeyiɣi kpui aɖe ko."},{"book":"Korintotɔwo 1","chapter":"16","verse":"6","text":"Ate ŋu ava eme be manɔ miawo gbɔ wòadidi wu, ɖewohĩ le vuvɔŋɔli blibo la katã me, eye miado mɔm mayi teƒe bubu."},{"book":"Korintotɔwo 1","chapter":"16","verse":"7","text":"Nyemegadi azɔ be makpɔ mi ɖa ɣeyiɣi kpui aɖe ko eye matso eme o. Medi be mava nɔ anyi sẽe ne Aƒetɔ la aɖe mɔ nam."},{"book":"Korintotɔwo 1","chapter":"16","verse":"8","text":"Manɔ Efeso le afi sia va se ɖe Pentekoste ƒe ŋkekenyui la dzi,"},{"book":"Korintotɔwo 1","chapter":"16","verse":"9","text":"elabena mɔnukpɔkpɔ tɔxɛ aɖe li nam be magblɔ mawunya eye mafia nu le afi sia. Mɔnukpɔkpɔ geɖewo li, ke futɔwo hã sɔ gbɔ."},{"book":"Korintotɔwo 1","chapter":"16","verse":"10","text":"Ne Timoteo va la, mina eƒe mo nadze anyi, elabena ele Aƒetɔ la ƒe dɔ wɔm abe nye ke ene."},{"book":"Korintotɔwo 1","chapter":"16","verse":"11","text":"Migana ame aɖeke nado vloe alo agbe toɖoɖoe o, ke mina wòakpɔ dzidzɔ le ɣeyiɣi si wòanɔ mia dome la me, eye miaɖoe ɖem le ŋutifafa me. Mele mɔ kpɔm be makpɔ eya kple nɔvi bubu siwo trɔ gbɔna la kaba."},{"book":"Korintotɔwo 1","chapter":"16","verse":"12","text":"Meɖe kuku na mía nɔvi Apolo be eya kple nɔvia bubuwo nava kpɔ mi ɖa, ke ebu be menye Mawu ƒe ɖoɖo wònye na ye be yeayi fifia o. Ava mia gbɔ emegbe ne mɔnu aɖe ʋu nɛ."},{"book":"Korintotɔwo 1","chapter":"16","verse":"13","text":"Minɔ ŋudzɔ, minɔ tsitre le xɔse me. Minɔ agbe abe kalẽtɔwo ene, eye misẽ ŋu."},{"book":"Korintotɔwo 1","chapter":"16","verse":"14","text":"Nu sia nu si miawɔ la, miwɔe kple amenuveve kple lɔlɔ̃."},{"book":"Korintotɔwo 1","chapter":"16","verse":"15","text":"Mele nu xlɔ̃m mi, nɔviwo. Mieɖoa ŋku Stefano kple eƒe ƒomea dzia? Woawoe nye ame gbãtɔ siwo zu kristotɔwo le Akaya eye wole kpekpeɖeŋu geɖe nam kristotɔwo le afi sia afi."},{"book":"Korintotɔwo 1","chapter":"16","verse":"16","text":"Miwɔ nu siwo woaɖo na mi, eye miwɔ nu sia nu si miate ŋui la be miakpe ɖe wo kple ame bubu siwo katã tsɔ wo ɖokuiwo sa vɔe abe woawo ke ene, eye wowɔa dɔ sesĩe le mia dome la ŋu."},{"book":"Korintotɔwo 1","chapter":"16","verse":"17","text":"Mekpɔ dzidzɔ ŋutɔ be Stefano, Fortunatus kple Akaiko va ɖo mía gbɔ be yewoakpɔ mí ɖa. Wole kpekpeɖeŋudɔ siwo miele afi sia awɔ nam o la wɔm nam ɖe mia teƒe."},{"book":"Korintotɔwo 1","chapter":"16","verse":"18","text":"Wodo dzidzɔ geɖe nam, eye wode dzi ƒo nam ŋutɔ. Meka ɖe edzi be nenema ke wowɔ na miawo hã. Mexɔe se be miekpɔ ŋudzedze le ame siawo kple ame bubu siwo le abe woawo ke ene la ƒe dɔwɔwɔ ŋu."},{"book":"Korintotɔwo 1","chapter":"16","verse":"19","text":"Hame siwo le Asia afi sia la do gbe na mi."},{"book":"Korintotɔwo 1","chapter":"16","verse":"20","text":"Nɔvi siwo katã le afi sia la bia tso asinye be mado gbe na mi na yewo."},{"book":"Korintotɔwo 1","chapter":"16","verse":"21","text":"Nye Paulo, meŋlɔ agbalẽ sia ƒe nya mamlɛtɔwo kple nye ŋutɔ nye asi."},{"book":"Korintotɔwo 1","chapter":"16","verse":"22","text":"Ame sia ame si melɔ̃a Aƒetɔ la o la, woaƒo fi adee. Aƒetɔ Yesu va!"},{"book":"Korintotɔwo 1","chapter":"16","verse":"23","text":"Aƒetɔ Yesu Kristo ƒe lɔlɔ̃ kple amenuveve nanɔ anyi kpli mi katã."},{"book":"Korintotɔwo 1","chapter":"16","verse":"24","text":"Metsɔ nye lɔlɔ̃ na mi katã le Kristo Yesu me. Amen."}]}