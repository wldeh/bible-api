{"data":[{"book":"Piyɛri Singena","chapter":"3","verse":"1","text":"Ɛ tan ɲaxanle, ɛ xuru ɛ xɛmɛne ma, alogo xa e tan ndee mi laxi Alaa falan na, e xa findi dɛnkɛlɛya muxune ra, fata e ɲaxanle sigati kiin na, hali ba falan na,"},{"book":"Piyɛri Singena","chapter":"3","verse":"2","text":"e na fa ɛ sigati kiin nakɔrɔsi waxatin naxan yi ɛ sariɲanna nun binyen naxan yi."},{"book":"Piyɛri Singena","chapter":"3","verse":"3","text":"Ɛ marayabun nama fata ɛ maxidi kii yo ra, alo ɛ yi ɛ xunna dɛnbɛ, hanma ɛ yi xɛmaan so hanma ɛ yi dugi dɛ xɔdɛxɛne so,"},{"book":"Piyɛri Singena","chapter":"3","verse":"4","text":"koni ɛ bɔɲɛ yi feen xa fanɲɛ ayi naxan luxunxi, a mi forima, a xa findi nii limaniyaxin nun nii sabarixin nan na, Ala naxan yatɛma han!"},{"book":"Piyɛri Singena","chapter":"3","verse":"5","text":"Na nan yi findixi a fɔlɔn ɲaxalan sariɲanxine rayabu seen na, naxanye yi e yigi saxi Ala yi. E yi xuruxi e xɛmɛne ma"},{"book":"Piyɛri Singena","chapter":"3","verse":"6","text":"alo Iburahimaa ɲaxanla Saran yi xuruxi a ma kii naxan yi, a yi a xilima nɛn, a naxa, “N kanna.” Na dii tɛmɛne nan ɛ ra, xa ɛ fe faɲin liga, ɛ mi gaxun sese yɛɛ ra."},{"book":"Piyɛri Singena","chapter":"3","verse":"7","text":"Ɛ fan xɛmɛne na kii nin, ɛ a liga xaxinla ra ɛ nun ɛ ɲaxanla nɛma ɛ dunuɲa yi gidin ligama ɛ bode xɔn ma, ɛ yi e binya e fati bɛndɛn sɛnbɛn to mi ɛ gbeen lixi, bayo ɛ nun ne birin nii rakisin hinanna sɔtɔma ɛ kɛɛn na nɛn. Na ma, sese mi ɛ Ala maxandini kalɛ."},{"book":"Piyɛri Singena","chapter":"3","verse":"8","text":"Nba, ɛ birin xa lu xaxili kedenni, ɛ kininkinin, ɛ yi ɛ bode xanu ngaxakedenyani, ɛ fan ɛ bode ra, ɛ yɛtɛ magodo."},{"book":"Piyɛri Singena","chapter":"3","verse":"9","text":"Ɛ nama fe ɲaxin ɲɔxɔ fe ɲaxin na, ɛ yi konbin ɲɔxɔ konbin na, koni ɛ xa duban ti, amasɔtɔ Ala ɛ xilixi na nan ma alogo ɛ xa barakan sɔtɔ ɛ kɛɛn na."},{"book":"Piyɛri Singena","chapter":"3","verse":"10","text":"Bayo Kitabun naxa,"},{"book":"Piyɛri Singena","chapter":"3","verse":"11","text":"A yi a xun xanbi so fe ɲaxini,"},{"book":"Piyɛri Singena","chapter":"3","verse":"12","text":"Marigin yɛɛn tinxin muxune ra,"},{"book":"Piyɛri Singena","chapter":"3","verse":"13","text":"Xa fe faɲin kunfana ɛ yi, nde nɔɛ fe ɲaxin ligɛ ɛ ra?"},{"book":"Piyɛri Singena","chapter":"3","verse":"14","text":"Koni hali ɛ tɔrɔ ɛ wali faɲine fe ra, sɛwan nan na ra ɛ xa. E gaxu naxan yɛɛ ra, ɛ nama gaxu na yɛɛ ra, ɛ nama kuisan."},{"book":"Piyɛri Singena","chapter":"3","verse":"15","text":"Koni ɛ Alaa Muxu Sugandixin binya ɛ Marigin na ɛ bɔɲɛni. Ɛ lu yitɔnxi ɛ xun mafala feen na lan ɛ yigin ma, e na ɛ maxɔdin waxatin naxan yi."},{"book":"Piyɛri Singena","chapter":"3","verse":"16","text":"Koni ɛ a liga limaniyaan nun binyeni. Ɛ bɔɲɛn xa sariɲan waxatin birin alogo ɛ nɛma wali faɲine kɛma Alaa Muxu Sugandixina fe ra, muxun naxanye ɛ mafalama, ne xa yagi e falane ra."},{"book":"Piyɛri Singena","chapter":"3","verse":"17","text":"Amasɔtɔ xa Ala sagoon na a ra, a fisa muxun yi tɔrɔ fe faɲin nabadeni benun a xa tɔrɔ a ɲaxin nabadeni."},{"book":"Piyɛri Singena","chapter":"3","verse":"18","text":"Bayo Alaa Muxu Sugandixin faxa nɛn en yulubine fe ra sanɲa ma keden han habadan, a tan tinxin muxuna tinxintarene xa, alogo a xa fa ɛ ra Ala ma. A faxa nɛn fati bɛndɛni, koni Alaa Nii Sariɲanxin yi a niin naxɛtɛ a yi."},{"book":"Piyɛri Singena","chapter":"3","verse":"19","text":"Na Nii Sariɲanxin xɔn, a yi siga kawandi badeni niin kasorasane xa,"},{"book":"Piyɛri Singena","chapter":"3","verse":"20","text":"naxanye bata yi murutɛ Ala ma a fɔlɔni, Ala yi Nuhan legedenma a diɲani, a yi kunkin nafalama waxatin naxan yi. Muxu dando nan tun kisi igen ma na kui, muxu solomasɛxɛ gbansan."},{"book":"Piyɛri Singena","chapter":"3","verse":"21","text":"Na igen findixi marafuun misaala nan na igeni ɛ tubi xinla ma naxan ɛ fan nakisima iki. A mi findixi fati bɛndɛn xɔsine ba seen xan na, koni dɛ xui tongona Ala xa xaxili sariɲanxini. Na marafuun nan ɛ rakisima iki Yesu, Alaa Muxu Sugandixin nakenla xɔn sayani,"},{"book":"Piyɛri Singena","chapter":"3","verse":"22","text":"naxan sigaxi ariyanna yi, a dɔxɔ Ala yiifanna ma malekane nun nɔyane nun sɛnbɛ kanne birin xun na."}]}