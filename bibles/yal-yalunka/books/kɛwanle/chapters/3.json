{"data":[{"book":"Kɛwanle","chapter":"3","verse":"1","text":"Lɔxɔna nde, Piyɛri nun Yoni yi siga Ala Batu Banxini Ala maxandi waxatini, benun se din waxatin xa a li."},{"book":"Kɛwanle","chapter":"3","verse":"2","text":"Nba, muxune yi fama xɛmɛna nde ra Ala Batu Banxin nabilinna yinna so dɛɛn na xandi tideni lɔxɔ yo lɔxɔ naxan yi barixi lɛbutɛnyani. Na so dɛɛn yi xili nɛn, “Dɛ Tofaɲina.”"},{"book":"Kɛwanle","chapter":"3","verse":"3","text":"A to Piyɛri nun Yoni to soɛ, a yi e xandi gbetini."},{"book":"Kɛwanle","chapter":"3","verse":"4","text":"E yi e yɛɛn ti a ra. Piyɛri yi a fala a xa, a naxa, “Nxu mato.”"},{"book":"Kɛwanle","chapter":"3","verse":"5","text":"A yi e mato. A yengi yi a ma, a e yii sena nde nan fima a ma."},{"book":"Kɛwanle","chapter":"3","verse":"6","text":"Koni Piyɛri yi a fala a xa, a naxa, “Gbeti mi n yii! Xɛma mi n yii! Koni seen naxan n yii, n na soma nɛn i yii. Yesu Alaa Muxu Sugandixin Nasarɛti kaan xinli, keli, i sigan ti.”"},{"book":"Kɛwanle","chapter":"3","verse":"7","text":"Piyɛri yi a suxu a yiifanna ma, a yi a rakeli. Xɛmɛn sanne nun a wɔsɔxɔne yi sɛnbɛn sɔtɔ."},{"book":"Kɛwanle","chapter":"3","verse":"8","text":"A yi tugan, a ti a sanne xun na, a sigan ti fɔlɔ. E nun xarandiine yi so Ala Batu Banxini, a sigan tima, a tuganma, a Ala tantunma."},{"book":"Kɛwanle","chapter":"3","verse":"9","text":"Yamaan birin yi a to sigan tiyɛ, a Ala tantunma."},{"book":"Kɛwanle","chapter":"3","verse":"10","text":"E yi a kolon a a tan nan yi xandi tiini Ala Batu Banxin nabilinna yinna so dɛɛn na, naxan yi xili “Dɛ Tofaɲina.” Feen naxan liga xɛmɛn xa, e birin yi e tɛrɛna na ra, e kabɛ kati!"},{"book":"Kɛwanle","chapter":"3","verse":"11","text":"Bayo a mi yi fa xɛtɛma Piyɛri nun Yoni fɔxɔ ra, yamaan kuisanxin yi fa e giyɛ, e yi e malan Sulemani a Gagene bun ma."},{"book":"Kɛwanle","chapter":"3","verse":"12","text":"Piyɛri yamaan to waxatin naxan yi, a yi falan ti e xa, a naxa, “Isirayila xɛmɛne, nanfera ɛ kabɛma feni ito ma? Nanfera ɛ nxu matoma alo nxu tan nan a ligaxi xɛmɛni ito yi sigan ti nxu sɛnbɛn nun nxɔ Ala kolonna barakani?"},{"book":"Kɛwanle","chapter":"3","verse":"13","text":"Iburahimaa Ala nun Isiyagaa Ala nun Yaxubaa Ala nun en benbane Ala nan a walikɛɛn Yesu a binyen mayitaxi, ɛ naxan yanfa, ɛ yi ɛ mɛ a ra Pilati yɛtagi, naxan yi wama a beɲin feni."},{"book":"Kɛwanle","chapter":"3","verse":"14","text":"Ɛ ɛ mɛxi muxu sariɲanxin nun muxu tinxinxin na, ɛ Pilati mafan, a xa muxu faxan beɲin ɛ xa."},{"book":"Kɛwanle","chapter":"3","verse":"15","text":"Ɛ nii rakisin kanna faxa nɛn, koni Ala yi a rakeli sayani. Na seren nan nxu tan na."},{"book":"Kɛwanle","chapter":"3","verse":"16","text":"Nxu to dɛnkɛlɛyaxi Yesu xinla ma, na nan fangan fixi xɛmɛni ito ma, ɛ naxan toma, ɛ a kolon. Dɛnkɛlɛyana Yesu xinla ma na nan a rakɛndɛyaxi ɛ yɛɛ xɔri.”"},{"book":"Kɛwanle","chapter":"3","verse":"17","text":"“Nba, ngaxakedenne, n na a kolon ɛ tan nun ɛ mangane feen naxan liga Yesu ra, ɛ a ligaxi a kolontareyaan nan ma."},{"book":"Kɛwanle","chapter":"3","verse":"18","text":"Ala bata yi naxan fala a nabine birin xɔn ma, a na nan nakamalixi, a fɔ a Muxu Sugandixin xa tɔrɔ."},{"book":"Kɛwanle","chapter":"3","verse":"19","text":"Nanara, ɛ xun xanbi so ɛ hakɛni, ɛ tubi Ala ma alogo ɛ yulubine xa xafari"},{"book":"Kɛwanle","chapter":"3","verse":"20","text":"Marigin yi matabu waxatine fi ɛ ma, a mɔn yi a Muxu Sugandixin nafa ɛ ma Yesu, a naxan nagidi ɛ ma."},{"book":"Kɛwanle","chapter":"3","verse":"21","text":"Koni fɔ a xa lu nɛn kore xɔnna ma singen han a waxati saxin na a li Ala feen birin yitɔnma waxatin naxan yi alo a bata a fala a nabi sariɲanxine xɔn ma kii naxan yi waxati danguxine yi."},{"book":"Kɛwanle","chapter":"3","verse":"22","text":"Musa a fala nɛn, a naxa, ‘Marigina ɛ Ala nabina nde raminima nɛn ɛ yɛ alo n tan, ɛ tuli mati a falane birin na."},{"book":"Kɛwanle","chapter":"3","verse":"23","text":"Xa naxan yo mi a tuli mati na nabiin na, a kedima nɛn yamaan yɛ.’3.23 A mato Sariyane 18.15 nun 18.18-19 kui."},{"book":"Kɛwanle","chapter":"3","verse":"24","text":"Nabiin naxanye birin bata falan ti xabu Nabi Samuyɛli waxatini, ne birin bata yi lɔxɔni itoe fe fala."},{"book":"Kɛwanle","chapter":"3","verse":"25","text":"Ɛ findixi nabine diine nan na. Ala layirin xidixi e nun ɛ benbane tagi nɛn, a yi a fala Iburahima xa, a naxa, ‘Dunuɲa siyane birin duban sɔtɔma nɛn i tan bɔnsɔnna barakani.’3.25 Dunuɲa Fɔlɔn 22.18 nun 26.4 kui."},{"book":"Kɛwanle","chapter":"3","verse":"26","text":"Ala to a walikɛɛn nafa, a a xɛ ɛ singe nan ma alogo ɛ xa duban sɔtɔ a xɔn, a yi ɛ birin naxɛtɛ ɛ fe ɲaxine fɔxɔ ra.”"}]}