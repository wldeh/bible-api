{"data":[{"book":"Yoni Firindena","chapter":"1","verse":"1","text":"N tan dɛnkɛlɛya yamaan fonna nan kɛdini ito sɛbɛxi ɲaxalan sugandixin ma e nun a diine,1.1 Ɲaxalan sugandixin findixi dɛnkɛlɛya yamana nde nan na. Wundo falan na a ra. A diine findixi dɛnkɛlɛya muxune nan na na yamaan yɛ. n xanuntenne ɲɔndini. Naxanye birin ɲɔndin kolon, ne fan e xanuxi"},{"book":"Yoni Firindena","chapter":"1","verse":"2","text":"ɲɔndina fe ra naxan luma en yi a mɔn luma en xɔn nɛn habadan."},{"book":"Yoni Firindena","chapter":"1","verse":"3","text":"Fafe Ala e nun Yesu Alaa Muxu Sugandixina, Fafe Alaa Dii Xɛmɛna, na xa hinan en na, a kininkinin en ma, a bɔɲɛ xunbenla fi en ma ɲɔndin nun xanuntenyani."},{"book":"Yoni Firindena","chapter":"1","verse":"4","text":"N sɛwa nɛn kati, n to ɛ diina ndee to sigan tiyɛ ɲɔndin kiraan xɔn ma alo Fafe Ala a yamari en ma kii naxan yi."},{"book":"Yoni Firindena","chapter":"1","verse":"5","text":"Iki, i tan ɲaxalan1.5 Ɲaxanli ito findixi wundo falan nan na lan dɛnkɛlɛya yamana nde ma. sɔn faɲina, n naxan maxɔdinma i ma sɛbɛni ito yi, na mi findixi yamari nɛnɛn xan na fɔ naxan yi en yi xabu a fɔlɔni fa fala en xa en bode xanu."},{"book":"Yoni Firindena","chapter":"1","verse":"6","text":"Xanuntenyaan ni ito ra fa fala en xa sigan ti a yamarine bun. A yamarin ni ito ra a en xa sigan ti xanuntenyani alo ɛ bata a mɛ kii naxan yi xabu a fɔlɔni."},{"book":"Yoni Firindena","chapter":"1","verse":"7","text":"Muxu mayenden wuyaxiye bata mini dunuɲa yi, naxanye mi e tima a ra fa fala a Yesu, Alaa Muxu Sugandixin fa nɛn fati bɛndɛn kiini. Muxu mayendenne nun Alaa Muxu Sugandixin yaxune nan na muxu sifane ra."},{"book":"Yoni Firindena","chapter":"1","verse":"8","text":"Ɛ a liga ɛ yeren ma, ɛ nama en ma wanla tɔnɔn kala, alogo ɛ xa ɛ kɔntɔn kamalixin sɔtɔ."},{"book":"Yoni Firindena","chapter":"1","verse":"9","text":"Naxan mi luma Alaa Muxu Sugandixina xaranni fɔ a dangu a ra, Ala mi na kanni. Naxan na lu Yesu a xaranni, Fafe Ala nun a Dii Xɛmɛn fan luma nɛn na kanni."},{"book":"Yoni Firindena","chapter":"1","verse":"10","text":"Xa muxu yo fa xaranna ra ɛ konni naxan mi findixi xaranni ito ra, ɛ nama a yigiya ɛ konni, ɛ nama a xɔntɔn."},{"book":"Yoni Firindena","chapter":"1","verse":"11","text":"Amasɔtɔ naxan a xɔntɔnma, na bata kafu a ma a wali ɲaxine yi."},{"book":"Yoni Firindena","chapter":"1","verse":"12","text":"Fe wuyaxi n kui n naxan falɛ ɛ xa, koni n mi waxi a sɛbɛ feni kɛdini. Koni a xɔnla n ma, n xa sa falan ti ɛ xa yɛɛ nun yɛɛ alogo en ma sɛwan xa dɛfe."},{"book":"Yoni Firindena","chapter":"1","verse":"13","text":"Ala i magilɛn naxan sugandixi, na diine i xɔntɔn.1.13 I magilɛna: Na findixi wundo falan nan na lan sorani ito falatide singen ma. Yoni yi dɛnkɛlɛya yamaan naxan kui, na nan yamaan boden magilɛn na. A diine findixi dɛnkɛlɛya muxun bodene nan na."}]}