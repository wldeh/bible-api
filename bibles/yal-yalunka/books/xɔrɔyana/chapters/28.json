{"data":[{"book":"Xɔrɔyana","chapter":"28","verse":"1","text":"“I xa i tada Haruna xili e nun a diine Nadaba nun Abihu nun Eleyasari e nun Itamara, e xa wali n xa Isirayila kaane tagi alo saraxaraline."},{"book":"Xɔrɔyana","chapter":"28","verse":"2","text":"I xa dugi sariɲanxine dɛgɛ i tada Haruna xa alogo a xa binyen nun xunnayerenna sɔtɔ."},{"book":"Xɔrɔyana","chapter":"28","verse":"3","text":"I xa falan ti walikɛɛn birin xa naxanye fatan, n bata xaxili faɲin fi naxanye ma fe sifani itoe fe ra. E xa Harunaa dugine dɛgɛ, alogo a xa sariɲan, a yi saraxarali wanle kɛ n xa."},{"book":"Xɔrɔyana","chapter":"28","verse":"4","text":"E xa marabɛriba sifani itoe nan dɛgɛ: Kanke masaan nun saraxarali domaan nun gubaan nun a doma bun bira faɲin nun namuna e nun tagixidina. E xa marabɛriba sariɲanxini itoe dɛgɛ i tada Haruna nun a diine xa, alogo e xa saraxarali wanle kɛ n xa."},{"book":"Xɔrɔyana","chapter":"28","verse":"5","text":"Dugi sɔxɔnne xa xɛmaan nawali, e nun gari mamiloxin nun a gbeela nun taa dugi faɲina.”"},{"book":"Xɔrɔyana","chapter":"28","verse":"6","text":"“E xa saraxarali domaan xɛma daxin dɛgɛ gari mamiloxin nun a gbeela ra, e nun taa dugi faɲina, a findi wali faɲin na."},{"book":"Xɔrɔyana","chapter":"28","verse":"7","text":"E xa a tungunne dɛgɛ, e lutine ti e xun firinne ma a xidi seen na."},{"book":"Xɔrɔyana","chapter":"28","verse":"8","text":"A tagixidi faɲin fan dɛgɛma na kii nin: E nun saraxarali domaan xa findi kedenna ra. A rafalama xɛmaan nun gari mamiloxin nun a gbeela nun taa dugi faɲin nan na."},{"book":"Xɔrɔyana","chapter":"28","verse":"9","text":"I xa onixi gɛmɛ firin tongo, i yi Isirayilaa diine xinle kɛrɛndɛn e ma."},{"book":"Xɔrɔyana","chapter":"28","verse":"10","text":"Xili sennin xa lu gɛmɛ kedenna ma, xili sennin yi lu gɛmɛn boden ma, fata e bari yɛɛn ma."},{"book":"Xɔrɔyana","chapter":"28","verse":"11","text":"I xa Isirayila kaane xinle kɛrɛndɛn gɛmɛ firinne ma, alo taxamasenna kɛrɛndɛnma kii naxan yi, i yi e sa gɛmɛ suxu se xɛma daxine kui."},{"book":"Xɔrɔyana","chapter":"28","verse":"12","text":"I xa na gɛmɛ firinne ti saraxarali domaan tungunne ma, alo ɲɔxɔ lu gɛmɛne Isirayilaa diine xɔn. Haruna e xinle xalima nɛn a tungunne ma Alatala fɛma ɲɔxɔ lu feen na e xɔn."},{"book":"Xɔrɔyana","chapter":"28","verse":"13","text":"I xa gɛmɛne suxu seene rafala xɛmaan na,"},{"book":"Xɔrɔyana","chapter":"28","verse":"14","text":"i yi xɛma faɲin yɔlɔnxɔndi firin singan e ra, naxanye dɛnbɛxi alo luti firin.”"},{"book":"Xɔrɔyana","chapter":"28","verse":"15","text":"“I xa kanke masaan dɛgɛ, kitisa sena. A xa findi wali faɲin na. I xa a rafala alo saraxarali domana. A rafala xɛmaan nun gari mamiloxin nun a gbeela nun taa dugi faɲin na."},{"book":"Xɔrɔyana","chapter":"28","verse":"16","text":"A xa rafala tongon naaninna ra. A xa yisa firinna ra, a kuyan nun a yigbona nɔngɔnna tagi."},{"book":"Xɔrɔyana","chapter":"28","verse":"17","text":"I xa a rayabu gɛmɛ faɲin kira naanin na. I xa gɛmɛni itoe nan sa a kira singen ma: saridon gɛmɛn nun topasi gɛmɛn nun emerodi gɛmɛna."},{"book":"Xɔrɔyana","chapter":"28","verse":"18","text":"A kira firindena: esikaribukili gɛmɛn nun safiri gɛmɛn nun dayimu gɛmɛna."},{"book":"Xɔrɔyana","chapter":"28","verse":"19","text":"Kira saxandena: opali gɛmɛn nun agati gɛmɛn nun ametisi gɛmɛna."},{"book":"Xɔrɔyana","chapter":"28","verse":"20","text":"Kira naanindena: kirisoliti gɛmɛn nun onixi gɛmɛn nun yasipi gɛmɛna. Gɛmɛni itoe xa sa gɛmɛ suxu se xɛma daxine kui."},{"book":"Xɔrɔyana","chapter":"28","verse":"21","text":"Gɛmɛ fu nun firinne luma Isirayilaa diine nan xili yi. Gɛmɛ yo gɛmɛ, i xa Isirayila bɔnsɔn keden xinla kɛrɛndɛn a ma taxamasenna ra."},{"book":"Xɔrɔyana","chapter":"28","verse":"22","text":"I xa xɛma yɔlɔnxɔndine rafala kanke masaan xa, naxanye dɛnbɛxi alo lutina."},{"book":"Xɔrɔyana","chapter":"28","verse":"23","text":"I xa wuredi digilinxi xɛma daxin firin nafala i yi e so kanke masaan xunne ra."},{"book":"Xɔrɔyana","chapter":"28","verse":"24","text":"I xa yɔlɔnxɔndine xidi wuredine ra kanke masaan xunne ma,"},{"book":"Xɔrɔyana","chapter":"28","verse":"25","text":"i yi e so suxu se xɛma daxine ra, e yi singan saraxarali domaan tungun firinne ra a kanke ra."},{"book":"Xɔrɔyana","chapter":"28","verse":"26","text":"I mɔn xa xɛma wuredi digilinxi firin nafala i naxanye singanma kanke masaan sanna bun ma a kui."},{"book":"Xɔrɔyana","chapter":"28","verse":"27","text":"I mɔn xa xɛma wuredi digilinxi firin nafala i yi e singan saraxarali domaan tungun firinne laben na, a tagixidin faxa ra."},{"book":"Xɔrɔyana","chapter":"28","verse":"28","text":"I xa kanke masaan wuredine nun saraxarali domaan wuredine xidi e bode ra luti mamiloxin na, alogo kanke masaan nama saraxarali domaan beɲin."},{"book":"Xɔrɔyana","chapter":"28","verse":"29","text":"Haruna na so yire sariɲanxini waxatin naxan yi, a Isirayila diine xinle xalima nɛn a kanke ra kitisa seen ma, kanke masana. Ɲɔxɔ lu feen nan na ra Alatala yɛtagi Isirayila diine xɔn waxatin birin."},{"book":"Xɔrɔyana","chapter":"28","verse":"30","text":"I xa masɛnsɛn ti seene, Yurima nun Tumin sa kanke masaan yibaan kui. E xa lu Haruna kanke ra a na fa Alatala yɛtagi waxatin naxan yi. Nayi, Haruna Ala sagoon kolon seene xalima nɛn a kanke ra Isirayila kaane xa waxatin birin Alatala yɛtagi.”"},{"book":"Xɔrɔyana","chapter":"28","verse":"31","text":"“I xa dugi mamiloxin dɛgɛ gubaan na naxan soma saraxarali domaan fari."},{"book":"Xɔrɔyana","chapter":"28","verse":"32","text":"A kɔɛɛn xa lu a tagini, i yi dugina nde dɛgɛ a rabilinni alogo a nama bɔ."},{"book":"Xɔrɔyana","chapter":"28","verse":"33","text":"I xa girenada wudi bogi sawurane dɛgɛ gari mamiloxin nun a gbeela ra a lenbene ma, i yi xɛma talandine singan e longori ra."},{"book":"Xɔrɔyana","chapter":"28","verse":"34","text":"Xɛma talanne xa singan girenada wudi bogi sawurane longori ra gubaan lenben nabilinna birin yi."},{"book":"Xɔrɔyana","chapter":"28","verse":"35","text":"Haruna xa gubaan so a nɛma walɛ waxatin naxan yi alogo a nama faxa. Talanne xuiin minima nɛn a na so yire sariɲanxini waxatin naxan yi Alatala yɛtagi hanma a na mini.”"},{"book":"Xɔrɔyana","chapter":"28","verse":"36","text":"“I xa xɛma walaxadin nafala, i yi taxamasenni ito kɛrɛndɛn a ma fa fala, ‘Muxu Sariɲanxina Alatala Xa.’"},{"book":"Xɔrɔyana","chapter":"28","verse":"37","text":"I yi a xidi luti mamiloxin na namun ma a tigi ra."},{"book":"Xɔrɔyana","chapter":"28","verse":"38","text":"A luma nɛn Haruna tigi ra, Isirayila kaane hakɛ goronne yi lu Haruna xun ma e naxanye tongoxi saraxa sariɲanxine badeni. A luma nɛn a tigi ra waxatin birin yi alogo e xa rafan Alatala ma.”"},{"book":"Xɔrɔyana","chapter":"28","verse":"39","text":"“I xa taa dugi faɲi dɛgɛ doma bun biran na. I yi taa dugi faɲin nafala namun na. Dugi sɔxɔnna xa tagixidin nafala.”"},{"book":"Xɔrɔyana","chapter":"28","verse":"40","text":"“I xa dugine dɛgɛ Harunaa diine xa, i yi tagixidine rafala e xa, i yi xun tagixidine rafala e xa alogo e xa binyen nun xunnayerenna sɔtɔ."},{"book":"Xɔrɔyana","chapter":"28","verse":"41","text":"I xa i tada Haruna maxidi e nun a diine. I xa e xunne masusan turen na, i yi e findi saraxaraline ra, i yi e rasariɲan alogo e xa saraxarali wanla kɛ n xa."},{"book":"Xɔrɔyana","chapter":"28","verse":"42","text":"I xa wantanne dɛgɛ e xa, e ragenla nama lu, keli e tagiin ma han e danbane."},{"book":"Xɔrɔyana","chapter":"28","verse":"43","text":"Haruna nun a diine xa e so benun e xa siga Naralan Bubun kui, hanma e nɛma maso saraxa ganden na walideni yire sariɲanxini. Nayi, e mi yulubin tongoma e faxa. Habadan sariyan na a ra Haruna xa e nun a yixɛtɛne birin.”"}]}