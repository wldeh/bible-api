{"data":[{"book":"Lankɛnɛmayana","chapter":"8","verse":"1","text":"Yɛxɛɛ Diin to taxamasenna solofereden nabi, kore xɔnna yi madundu han waxatidi."},{"book":"Lankɛnɛmayana","chapter":"8","verse":"2","text":"N yi maleka solofere to tixi Ala yɛtagi, xɔta solofere yi so ne yii."},{"book":"Lankɛnɛmayana","chapter":"8","verse":"3","text":"Maleka gbɛtɛ yi fa saraxa ganden yɛtagi, wusulan gan se xɛma daxin suxi a yii. E wusulan gbegbe so a yii a gan daxin na, sa yama sariɲanxine birin ma maxandi xuine fari, a yi ne gan saraxa ganden xɛma daxin fari manga gbɛdɛn yɛtagi."},{"book":"Lankɛnɛmayana","chapter":"8","verse":"4","text":"Wusulanna tutin nun yama sariɲanxina Ala maxandi xuine yi te, keli malekan yii siga Ala yɛtagi."},{"book":"Lankɛnɛmayana","chapter":"8","verse":"5","text":"Na xanbi ra, malekan yi wusulan gan seen tongo, a yi a rafe saraxa ganden tɛɛn na, a yi a woli bɔxɔni. Galan xuiin nun xuine nun kuyen ɲin masɔxɔnna yi mini, bɔxɔn yi xuruxurun."},{"book":"Lankɛnɛmayana","chapter":"8","verse":"6","text":"Nayi, xɔta soloferene yi maleka soloferen naxanye yii, ne yi keli xɔtane fedeni."},{"book":"Lankɛnɛmayana","chapter":"8","verse":"7","text":"Maleka singen yi a gbee xɔtaan fe. Balabalan kɛsɛn nun tɛɛn nun wunla basanxin yi fa bɔxɔ xɔnna fari. Bɔxɔni taxunxin dɔxɔde saxanna ra, na kedenna yi gan, e nun a wudine nun a sɛxɛ xindene birin."},{"book":"Lankɛnɛmayana","chapter":"8","verse":"8","text":"Malekan firinden yi a xɔtaan fe. Gɛmɛ gbeena nde yi sin fɔxɔ igeni naxan yi gbo alo geyaan ganmatɔna. Fɔxɔ igene yitaxunxin dɔxɔde saxanna ra, na kedenna yi findi wunla ra,"},{"book":"Lankɛnɛmayana","chapter":"8","verse":"9","text":"daliseen naxanye birin yi ɲɛɲɛ na fɔxɔ igeni, ne yi faxa, mɛnna kunkine fan yi kala."},{"book":"Lankɛnɛmayana","chapter":"8","verse":"10","text":"Malekan saxanden yi a gbee xɔtaan fe. Sare gbeen ganmatɔɔn yi keli kore, a ganma alo xaye raxidi dɛgɛna. Baane nun tigine birin yitaxunxin dɔxɔde saxanna ra, saren yi bira na keden yi."},{"book":"Lankɛnɛmayana","chapter":"8","verse":"11","text":"Na saren yi xili nɛn, “Se Xɔlɛna.” Na igene yi xɔlɔ ayi, muxu wuyaxi yi faxa na ige xɔlɛn mindeni."},{"book":"Lankɛnɛmayana","chapter":"8","verse":"12","text":"Malekan naaninden yi a gbee xɔtaan fe. Sogen nun kiken nun sarene yitaxunxin dɔxɔde saxanna ra, na kedenna yi yidimi, alogo na yatɛn ɲɔxɔn xa ba e dɛgɛn na. Na kɛnɛnna ɲɔxɔn yi ba yanyin nun kɔɛɛn kɛnɛnna ra."},{"book":"Lankɛnɛmayana","chapter":"8","verse":"13","text":"Nba, n yi fe gbɛtɛ to, n singbinna nde fala ti xuiin mɛ, a yi foyeni kore, a naxa, “Gbalona, gbalona, gbalon bɔxɔ xɔnna muxune xa, maleka saxanna bonne na e xɔtane fe waxatin naxan yi.”"}]}