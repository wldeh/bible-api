{"data":[{"book":"Dunuɲa Fɔlɔna","chapter":"1","verse":"1","text":"A fɔlɔni, Ala yi kore xɔnna nun bɔxɔ xɔnna da."},{"book":"Dunuɲa Fɔlɔna","chapter":"1","verse":"2","text":"Dunuɲa mi yi yitɔnxi nun. A magenla nan yi a ra. Dimin nan yi na fufaan xun ma, koni Alaa Nii Sariɲanxin yi a masigama igen xun ma."},{"book":"Dunuɲa Fɔlɔna","chapter":"1","verse":"3","text":"Ala yi a fala, a naxa, “Kɛnɛnna xa mini.” Kɛnɛnna yi mini."},{"book":"Dunuɲa Fɔlɔna","chapter":"1","verse":"4","text":"Ala yi a mato, na kɛnɛnna fanxi. Ala yi kɛnɛnna nun dimini taxun."},{"book":"Dunuɲa Fɔlɔna","chapter":"1","verse":"5","text":"Ala yi kɛnɛnna xili sa “yanyina.” A yi dimin xili sa “kɔɛna.” Kɔɛ yi so, kuye yi yiba, lɔxɔ singen nan na ra."},{"book":"Dunuɲa Fɔlɔna","chapter":"1","verse":"6","text":"Ala yi a fala, a naxa, “Kore walaxan xa lu bɔxɔ igen nun kore igen tagi.”"},{"book":"Dunuɲa Fɔlɔna","chapter":"1","verse":"7","text":"Na yi findi naninna ra bɔxɔ igen nun kore igen tagi. A liga na kii nin."},{"book":"Dunuɲa Fɔlɔna","chapter":"1","verse":"8","text":"Ala yi naninni ito xili sa “kore xɔnna.” Kɔɛ yi so, kuye yi yiba, lɔxɔ firinden nan na ra."},{"book":"Dunuɲa Fɔlɔna","chapter":"1","verse":"9","text":"Ala yi a fala, a naxa, “Bɔxɔ igen xa a malan yire kedenni. Xaren xa maba.” A liga na kii nin."},{"book":"Dunuɲa Fɔlɔna","chapter":"1","verse":"10","text":"Ala yi na xaren xili sa “bɔxɔna.” A yi na bɔxɔ igen xili sa “baana.” Ala yi a mato, na fanxi."},{"book":"Dunuɲa Fɔlɔna","chapter":"1","verse":"11","text":"Ala yi a fala, a naxa, “Soli seene xa mini bɔxɔn ma. Sansiin birin xa soli, naxan yo naxan, bɔnsɔn kedenni. Sansi xɔnna naxan na sansi bogin kui, a solima nɛn birin nun a bɔnsɔnna.” A liga na kii nin."},{"book":"Dunuɲa Fɔlɔna","chapter":"1","verse":"12","text":"Ala yi sansiin birin nasoli bɔxɔn fari. Sansi xɔnna naxan na sansi bogin kui, a yi soli e nun a bɔnsɔnna. Ala yi a mato, na fanxi."},{"book":"Dunuɲa Fɔlɔna","chapter":"1","verse":"13","text":"Kɔɛ yi so, kuye yi yiba, lɔxɔ saxanden nan na ra."},{"book":"Dunuɲa Fɔlɔna","chapter":"1","verse":"14","text":"Ala yi a fala, a naxa, “Yanban seene xa lu koren ma, yanyin nun kɔɛɛn taxun feen na. Waxatin birin kolonma yanban seene sabun nan na. Xii yo xii, ɲɛɛ yo ɲɛɛ a kolonma yanban seene sabun nan na."},{"book":"Dunuɲa Fɔlɔna","chapter":"1","verse":"15","text":"E xa dɛgɛ koren ma, e bɔxɔni yalan.” A liga na kii nin."},{"book":"Dunuɲa Fɔlɔna","chapter":"1","verse":"16","text":"Ala yi nayiyalanse xungbe firin nafala. Naxan xungbo han, na xa yanyin yamarin naba. Naxan xurun, na xa kɔɛɛn yamarin naba. A yi sarene fan nafala."},{"book":"Dunuɲa Fɔlɔna","chapter":"1","verse":"17","text":"Ala yi yanban seene sa koren ma alogo e xa bɔxɔni yalan,"},{"book":"Dunuɲa Fɔlɔna","chapter":"1","verse":"18","text":"e yi yanyin nun kɔɛɛn yamarin naba, e yi dimin nun kɛnɛnni taxun. Ala yi a mato, a fanxi."},{"book":"Dunuɲa Fɔlɔna","chapter":"1","verse":"19","text":"Kɔɛ yi so, kuye yi yiba, lɔxɔ naaninden nan na ra."},{"book":"Dunuɲa Fɔlɔna","chapter":"1","verse":"20","text":"Ala yi a fala, a naxa, “Igen xa yimaxa niimaseene ra. Xɔline xa tugan kore.”"},{"book":"Dunuɲa Fɔlɔna","chapter":"1","verse":"21","text":"Ala yi yɛxɛ xungbene da e nun niimaseen birin igeni, naxan yo naxan bɔnsɔn kedenni. A yi xɔline fan da, naxan yo naxan bɔnsɔn keden. Ala yi a mato, a fanxi."},{"book":"Dunuɲa Fɔlɔna","chapter":"1","verse":"22","text":"Ala yi barakan sa e fe yi, a yi a fala e xa, a naxa, “Ɛ xa wuya, ɛ yi yiriwa alogo yɛxɛne xa baan nafe. Xɔline fan xa gbo bɔxɔn ma.”"},{"book":"Dunuɲa Fɔlɔna","chapter":"1","verse":"23","text":"Kɔɛ yi so, kuye yi yiba, lɔxɔ suulunden nan na ra."},{"book":"Dunuɲa Fɔlɔna","chapter":"1","verse":"24","text":"Ala yi a fala, a naxa, “Niimaseene xa lu bɔxɔn ma. Birin xa lu e nun a bɔnsɔnna. Xuruseene nun bubuseene nun burunna subene, e birin xa lu e nun e bɔnsɔnna.” A liga na kii nin."},{"book":"Dunuɲa Fɔlɔna","chapter":"1","verse":"25","text":"Ala yi burunna subene da naxan yo naxan bɔnsɔn keden. A yi xuruseene da naxan yo naxan bɔnsɔn keden. A yi bubuseene da naxan yo naxan bɔnsɔn keden. Ala yi a mato, a fanxi."},{"book":"Dunuɲa Fɔlɔna","chapter":"1","verse":"26","text":"Ala yi a fala, a naxa, “En xa adaman da en yɛtɛ misaala ra en maligan na. A xa sɛnbɛn sɔtɔ yɛxɛne nun xɔline nun xuruseene nun bɔxɔn nun bubuseene xun na.”"},{"book":"Dunuɲa Fɔlɔna","chapter":"1","verse":"27","text":"Ala yi adaman da a yɛtɛ misaala ra."},{"book":"Dunuɲa Fɔlɔna","chapter":"1","verse":"28","text":"Ala yi barakan sa e fe yi, a yi a fala e xa, a naxa, “Ɛ wuya ayi, ɛ yi yiriwa alogo bɔxɔn xa rafe. Ɛ sɛnbɛn sɔtɔ bɔxɔn nun yɛxɛne nun xɔline nun bubuseene xun na.”"},{"book":"Dunuɲa Fɔlɔna","chapter":"1","verse":"29","text":"Ala yi a fala, a naxa, “N bata sansiin birin nun sansi bogin birin fi ɛ ma balon na."},{"book":"Dunuɲa Fɔlɔna","chapter":"1","verse":"30","text":"N bata sansiin birin fi subene ma naxanye bɔxɔn ma, e nun xɔline nun bubuseene nun niimaseene, naxan yo yengima. Sansiin birin bata findi e balon na.” A liga na kii nin."},{"book":"Dunuɲa Fɔlɔna","chapter":"1","verse":"31","text":"Ala yi a daliseene birin mato, a fanxi han! Kɔɛ yi so, kuye yi yiba, lɔxɔ senninden nan na ra."}]}