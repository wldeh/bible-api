{"data":[{"book":"Dunuɲa Fɔlɔna","chapter":"3","verse":"1","text":"Saɲin nan yi kɔta Marigina Alatalaa daliseene birin xa. A yi ɲaxanla maxɔdin, a naxa, “Ɲɔndin na a ra ba, Ala bata a fala, fa fala wudi binla naxanye birin Eden nakɔni, ɛ nama e bogin don?”"},{"book":"Dunuɲa Fɔlɔna","chapter":"3","verse":"2","text":"Ɲaxanla yi a yabi, a naxa, “Wudin naxanye Eden nakɔni, nxu nɔɛ e bogin donɲɛ nɛn,"},{"book":"Dunuɲa Fɔlɔna","chapter":"3","verse":"3","text":"koni wudin naxan Eden nakɔɔn tagiyani, nxu mi nɔɛ na bogin donɲɛ, nxu mi nɔɛ nxu yiin dinɲɛ a ra. Xa na liga nxu faxama nɛn.”"},{"book":"Dunuɲa Fɔlɔna","chapter":"3","verse":"4","text":"Saɲin yi a fala ɲaxanla xa, a naxa, “Ɛn-ɛn de! I mi faxama."},{"book":"Dunuɲa Fɔlɔna","chapter":"3","verse":"5","text":"Ala a kolon, i na a don, i yɛɛn nabima nɛn. I fama fe faɲin nun fe ɲaxin kolondeni nɛn alo Ala yɛtɛna.”"},{"book":"Dunuɲa Fɔlɔna","chapter":"3","verse":"6","text":"Ɲaxanla to wudi bogin mato, a tofan, a fan donseen na, a fan xaxili sɔtɔ seen na, a yi a tongo. A yi a don. A yi nde tongo, a sa a so a xɛmɛn yii, naxan yi a fɛma. A fan yi a don."},{"book":"Dunuɲa Fɔlɔna","chapter":"3","verse":"7","text":"Na waxatini e yɛɛn yi rabi. E yi a kolon, a e magenla nan yi a ra. E yi xɔdɛ dɛɛne gira, e yi e dɛgɛ dugin na."},{"book":"Dunuɲa Fɔlɔna","chapter":"3","verse":"8","text":"Na xanbi ra, xɛmɛn nun a ɲaxanla yi Marigina Alatala sigati xuiin mɛ nakɔni ɲinbaridɛɛn foye faɲini. E yi e luxun wudine tagi."},{"book":"Dunuɲa Fɔlɔna","chapter":"3","verse":"9","text":"Marigina Alatala yi a xili, a naxa, “Adama, i minɛn yi?”"},{"book":"Dunuɲa Fɔlɔna","chapter":"3","verse":"10","text":"Adaman yi a ratin, a naxa, “N bata i xuiin mɛ Eden nakɔni, koni n bata gaxu, bayo n magenla na a ra. Awa, n bata n luxun.”"},{"book":"Dunuɲa Fɔlɔna","chapter":"3","verse":"11","text":"Ala yi a maxɔdin, a naxa, “Nde a yitaxi i ra a i magenla na a ra? I bata na wudi bogin don ba, n na i yamarixi naxan ma fe ra a i nama a don?”"},{"book":"Dunuɲa Fɔlɔna","chapter":"3","verse":"12","text":"Adaman yi a yabi, a naxa, “Na ɲaxanla i naxan soxi n yii, na bata na wudi bogin so n yii, n yi a don.”"},{"book":"Dunuɲa Fɔlɔna","chapter":"3","verse":"13","text":"Na xanbi, Marigina Alatala yi ɲaxanla maxɔdin, a naxa, “I nanse ligaxi?” Ɲaxanla yi a yabi, a naxa, “Saɲin nan n mayendenxi han n na a don.”"},{"book":"Dunuɲa Fɔlɔna","chapter":"3","verse":"14","text":"Awa, Marigina Alatala yi a fala saɲin xa, a naxa, “I to bata ito liga, awa, n fan bata i danga xuruseene nun burunna subene birin tagi. I findima bubuseen nan na i kuiin xun na. I gbangbanna nan donma i ya dunuɲa yi gidini."},{"book":"Dunuɲa Fɔlɔna","chapter":"3","verse":"15","text":"N bata yaxuyaan naso i tan nun ɲaxanla tagi. N bata a raso i ya diine nun a diine fan tagi. Na ɲaxanla diina i xunni wuruma nɛn, i fan yi a sanna maxɔlɔ.”"},{"book":"Dunuɲa Fɔlɔna","chapter":"3","verse":"16","text":"Ala yi a fala ɲaxanla xa, a naxa, “I fan, i tɔrɔma nɛn i ya dii barideni. Na tɔrɔn gboma ayi nɛn. I birama nɛn i ya xɛmɛn fɔxɔ ra. A i yamarima nɛn.”"},{"book":"Dunuɲa Fɔlɔna","chapter":"3","verse":"17","text":"Ala yi a fala Adama xa, a naxa, “I bata bira i ya ɲaxanla fɔxɔ ra. I bata na wudin bogin don, n na i yamarixi wudin naxan ma fe ra, a i nama na don. Iki n bata bɔxɔn danga i ya fe ra. I tɔrɔma nɛn balo sɔtɔdeni i ya dunuɲa yi gidini."},{"book":"Dunuɲa Fɔlɔna","chapter":"3","verse":"18","text":"N ɲanle nun tansinne raminima nɛn bɔxɔn ma, koni i baloma siseene nan xɔn xɛɛn ma."},{"book":"Dunuɲa Fɔlɔna","chapter":"3","verse":"19","text":"I balon sɔtɔma i kuye wolonna nin han i xɛtɛma bɔxɔni waxatin naxan yi, bayo i kelixi na bɔxɔn nin. Bɛndɛn ni i ra, i mɔn xɛtɛma na bɛndɛn nin.”"},{"book":"Dunuɲa Fɔlɔna","chapter":"3","verse":"20","text":"Adaman yi a ɲaxanla xili sa Nmahawa bayo a findima muxun birin nga nan na."},{"book":"Dunuɲa Fɔlɔna","chapter":"3","verse":"21","text":"Marigina Alatala yi dugin kidi daxina nde dɛgɛ Adama nun a ɲaxanla xa. A yi na ragodo e ma."},{"book":"Dunuɲa Fɔlɔna","chapter":"3","verse":"22","text":"Marigina Alatala yi a fala, a naxa, “Adaman bata findi alo en tan, bayo a bata fe faɲin nun fe ɲaxin kolon. A mi daxa a xa siimaya wudi bogin don, xa na mi a ra a mi faxama nun.”"},{"book":"Dunuɲa Fɔlɔna","chapter":"3","verse":"23","text":"Marigina Alatala yi e ramini Eden nakɔni, a e xa sa bɔxɔn nawali e fataxi naxan na."},{"book":"Dunuɲa Fɔlɔna","chapter":"3","verse":"24","text":"A to Adama kedi, Ala yi maleka gubugubu kanne ti Eden sogeteden binna ra. A mɔn yi silanfanna3.24 Silanfanna: Sofane yɛngɛso dɛgɛmana. tɛɛ daxin lu mɛnni naxan a firifirima na longonni kiraan kantan xinla ma siga siimaya wudin yireni."}]}