{"data":[{"book":"मत्ती","chapter":"7","verse":"1","text":"“दोष मत लगाओ, कि तुम पर भी दोष न लगाया जाए।"},{"book":"मत्ती","chapter":"7","verse":"2","text":"क्योंकि जिस प्रकार तुम दोष लगाते हो, उसी प्रकार तुम पर भी दोष लगाया जाएगा; और जिस नाप से तुम नापते हो, उसी से तुम्हारे लिये भी नापा जाएगा।"},{"book":"मत्ती","chapter":"7","verse":"3","text":"“तू क्यों अपने भाई की आँख के तिनके को देखता है, और अपनी आँख का लट्ठा तुझे नहीं सूझता?"},{"book":"मत्ती","chapter":"7","verse":"4","text":"जब तेरी ही आँख में लट्ठा है, तो तू अपने भाई से कैसे कह सकता है, ‘ला मैं तेरी आँख से तिनका निकाल दूँ?’"},{"book":"मत्ती","chapter":"7","verse":"5","text":"हे कपटी, पहले अपनी आँख में से लट्ठा निकाल ले, तब तू अपने भाई की आँख का तिनका भली भाँति देखकर निकाल सकेगा।"},{"book":"मत्ती","chapter":"7","verse":"6","text":"“पवित्र वस्तु कुत्तों को न दो, और अपने मोती सूअरों के आगे मत डालो; ऐसा न हो कि वे उन्हें पाँवों तले रौंदें और पलटकर तुम को फाड़ डालें।"},{"book":"मत्ती","chapter":"7","verse":"7","text":"“माँगो, तो तुम्हें दिया जाएगा; ढूँढ़ो, तो तुम पाओगे; खटखटाओ, तो तुम्हारे लिये खोला जाएगा।"},{"book":"मत्ती","chapter":"7","verse":"8","text":"क्योंकि जो कोई माँगता है, उसे मिलता है; और जो ढूँढ़ता है, वह पाता है; और जो खटखटाता है, उसके लिये खोला जाएगा।"},{"book":"मत्ती","chapter":"7","verse":"9","text":"“तुम में से ऐसा कौन मनुष्य है, कि यदि उसका पुत्र उससे रोटी माँगे, तो वह उसे पत्थर दे?"},{"book":"मत्ती","chapter":"7","verse":"10","text":"या मछली माँगे, तो उसे साँप दे?"},{"book":"मत्ती","chapter":"7","verse":"11","text":"अतः जब तुम बुरे होकर, अपने बच्चों को अच्छी वस्तुएँ देना जानते हो, तो तुम्हारा स्वर्गीय पिता अपने माँगनेवालों को अच्छी वस्तुएँ क्यों न देगा? (लूका 11:13)"},{"book":"मत्ती","chapter":"7","verse":"12","text":"इस कारण जो कुछ तुम चाहते हो, कि मनुष्य तुम्हारे साथ करें, तुम भी उनके साथ वैसा ही करो; क्योंकि व्यवस्था और भविष्यद्वक्ताओं की शिक्षा यही है।"},{"book":"मत्ती","chapter":"7","verse":"13","text":"“सकेत फाटक से प्रवेश करो, क्योंकि चौड़ा है वह फाटक और सरल है वह मार्ग जो विनाश की ओर ले जाता है; और बहुत सारे लोग हैं जो उससे प्रवेश करते हैं।"},{"book":"मत्ती","chapter":"7","verse":"14","text":"क्योंकि संकरा है वह फाटक और कठिन है वह मार्ग जो जीवन को पहुँचाता है, और थोड़े हैं जो उसे पाते हैं।"},{"book":"मत्ती","chapter":"7","verse":"15","text":"“झूठे भविष्यद्वक्ताओं से सावधान रहो, जो भेड़ों के भेष में तुम्हारे पास आते हैं, परन्तु अन्तर में फाड़नेवाले भेड़िए हैं। (यहे. 22:27)"},{"book":"मत्ती","chapter":"7","verse":"16","text":"उनके फलों से तुम उन्हें पहचान लोगे। क्या लोग झाड़ियों से अंगूर, या ऊँटकटारों से अंजीर तोड़ते हैं?"},{"book":"मत्ती","chapter":"7","verse":"17","text":"इसी प्रकार हर एक अच्छा पेड़ अच्छा फल लाता है और निकम्मा पेड़ बुरा फल लाता है।"},{"book":"मत्ती","chapter":"7","verse":"18","text":"अच्छा पेड़ बुरा फल नहीं ला सकता, और न निकम्मा पेड़ अच्छा फल ला सकता है।"},{"book":"मत्ती","chapter":"7","verse":"19","text":"जो-जो पेड़ अच्छा फल नहीं लाता, वह काटा और आग में डाला जाता है।"},{"book":"मत्ती","chapter":"7","verse":"20","text":"अतः उनके फलों से तुम उन्हें पहचान लोगे।"},{"book":"मत्ती","chapter":"7","verse":"21","text":"“जो मुझसे, ‘हे प्रभु, हे प्रभु’ कहता है, उनमें से हर एक स्वर्ग के राज्य में प्रवेश न करेगा, परन्तु वही जो मेरे स्वर्गीय पिता की इच्छा पर चलता है।"},{"book":"मत्ती","chapter":"7","verse":"22","text":"उस दिन बहुत लोग मुझसे कहेंगे; ‘हे प्रभु, हे प्रभु, क्या हमने तेरे नाम से भविष्यद्वाणी नहीं की, और तेरे नाम से दुष्टात्माओं को नहीं निकाला, और तेरे नाम से बहुत अचम्भे के काम नहीं किए?’"},{"book":"मत्ती","chapter":"7","verse":"23","text":"तब मैं उनसे खुलकर कह दूँगा, ‘मैंने तुम को कभी नहीं जाना, हे कुकर्म करनेवालों, मेरे पास से चले जाओ।’ (लूका 13:27)"},{"book":"मत्ती","chapter":"7","verse":"24","text":"“इसलिए जो कोई मेरी ये बातें सुनकर उन्हें मानता है वह उस बुद्धिमान मनुष्य के समान ठहरेगा जिसने अपना घर चट्टान पर बनाया।"},{"book":"मत्ती","chapter":"7","verse":"25","text":"और बारिश और बाढ़ें आईं, और आँधियाँ चलीं, और उस घर पर टक्करें लगीं, परन्तु वह नहीं गिरा, क्योंकि उसकी नींव चट्टान पर डाली गई थी।"},{"book":"मत्ती","chapter":"7","verse":"26","text":"परन्तु जो कोई मेरी ये बातें सुनता है और उन पर नहीं चलता वह उस मूर्ख मनुष्य के समान ठहरेगा जिसने अपना घर रेत पर बनाया।"},{"book":"मत्ती","chapter":"7","verse":"27","text":"और बारिश, और बाढ़ें आईं, और आँधियाँ चलीं, और उस घर पर टक्करें लगीं और वह गिरकर सत्यानाश हो गया।”"},{"book":"मत्ती","chapter":"7","verse":"28","text":"जब यीशु ये बातें कह चुका, तो ऐसा हुआ कि भीड़ उसके उपदेश से चकित हुई।"},{"book":"मत्ती","chapter":"7","verse":"29","text":"क्योंकि वह उनके शास्त्रियों के समान नहीं परन्तु अधिकारी के समान उन्हें उपदेश देता था।"}]}