{"data":[{"book":"1 राजाओं","chapter":"9","verse":"1","text":"जब सुलैमान यहोवा के भवन और राजभवन को बना चुका, और जो कुछ उसने करना चाहा था, उसे कर चुका,"},{"book":"1 राजाओं","chapter":"9","verse":"2","text":"तब यहोवा ने जैसे गिबोन में उसको दर्शन दिया था, वैसे ही दूसरी बार भी उसे दर्शन दिया।"},{"book":"1 राजाओं","chapter":"9","verse":"3","text":"और यहोवा ने उससे कहा, “जो प्रार्थना गिड़गिड़ाहट के साथ तूने मुझसे की है, उसको मैंने सुना है, यह जो भवन तूने बनाया है, उसमें मैंने अपना नाम सदा के लिये रखकर9:3 अपना नाम सदा के लिये रखकर: परमेश्वर मन्दिर में अपना नाम रखता है तो उसकी इच्छा होती है कि वह सदा के लिये हो। वह उसे जब चाहे तब हटा नहीं लेगा, वह सदा के लिये वहाँ रहेगा, जहाँ तक परमेश्वर की इच्छा है।  उसे पवित्र किया है; और मेरी आँखें और मेरा मन नित्य वहीं लगे रहेंगे।"},{"book":"1 राजाओं","chapter":"9","verse":"4","text":"और यदि तू अपने पिता दाऊद के समान मन की खराई और सिधाई से अपने को मेरे सामने जानकर चलता रहे, और मेरी सब आज्ञाओं के अनुसार किया करे, और मेरी विधियों और नियमों को मानता रहे, तो मैं तेरा राज्य इस्राएल के ऊपर सदा के लिये स्थिर करूँगा;"},{"book":"1 राजाओं","chapter":"9","verse":"5","text":"जैसे कि मैंने तेरे पिता दाऊद को वचन दिया था, ‘तेरे कुल में इस्राएल की गद्दी पर विराजनेवाले सदा बने रहेंगे।’"},{"book":"1 राजाओं","chapter":"9","verse":"6","text":"परन्तु यदि तुम लोग या तुम्हारे वंश के लोग मेरे पीछे चलना छोड़ दें; और मेरी उन आज्ञाओं और विधियों को जो मैंने तुम को दी हैं, न मानें, और जाकर पराए देवताओं की उपासना करें और उन्हें दण्डवत् करने लगें,"},{"book":"1 राजाओं","chapter":"9","verse":"7","text":"तो मैं इस्राएल को इस देश में से जो मैंने उनको दिया है, काट डालूँगा और इस भवन को जो मैंने अपने नाम के लिये पवित्र किया है, अपनी दृष्टि से उतार दूँगा; और सब देशों के लोगों में इस्राएल की उपमा दी जाएगी और उसका दृष्टान्त चलेगा।"},{"book":"1 राजाओं","chapter":"9","verse":"8","text":"और यह भवन जो ऊँचे पर रहेगा, तो जो कोई इसके पास होकर चलेगा, वह चकित होगा, और ताली बजाएगा और वे पूछेंगे, ‘यहोवा ने इस देश और इस भवन के साथ क्यों ऐसा किया है;’ (मत्ती 23:38)"},{"book":"1 राजाओं","chapter":"9","verse":"9","text":"तब लोग कहेंगे, ‘उन्होंने अपने परमेश्वर यहोवा को जो उनके पुरखाओं को मिस्र देश से निकाल लाया था। तजकर पराए देवताओं को पकड़ लिया, और उनको दण्डवत् की और उनकी उपासना की इस कारण यहोवा ने यह सब विपत्ति उन पर डाल दी।’”"},{"book":"1 राजाओं","chapter":"9","verse":"10","text":"सुलैमान को तो यहोवा के भवन और राजभवन दोनों के बनाने में बीस वर्ष लग गए।"},{"book":"1 राजाओं","chapter":"9","verse":"11","text":"तब सुलैमान ने सोर के राजा हीराम को जिसने उसके मनमाने देवदार और सनोवर की लकड़ी और सोना दिया था, गलील देश के बीस नगर दिए।"},{"book":"1 राजाओं","chapter":"9","verse":"12","text":"जब हीराम ने सोर से जाकर उन नगरों को देखा, जो सुलैमान ने उसको दिए थे, तब वे उसको अच्छे न लगे।"},{"book":"1 राजाओं","chapter":"9","verse":"13","text":"तब उसने कहा, “हे मेरे भाई, ये कैसे नगर तूने मुझे दिए हैं?” और उसने उनका नाम कबूल देश रखा। और यही नाम आज के दिन तक पड़ा है।"},{"book":"1 राजाओं","chapter":"9","verse":"14","text":"फिर हीराम ने राजा के पास एक सौ बीस किक्कार सोना भेजा था।"},{"book":"1 राजाओं","chapter":"9","verse":"15","text":"राजा सुलैमान ने लोगों को जो बेगारी में रखा, इसका प्रयोजन यह था, कि यहोवा का और अपना भवन बनाए, और मिल्लो और यरूशलेम की शहरपनाह और हासोर, मगिद्दो और गेजेर नगरों को दृढ़ करे।"},{"book":"1 राजाओं","chapter":"9","verse":"16","text":"गेजेर पर तो मिस्र के राजा फ़िरौन ने चढ़ाई करके उसे ले लिया था और आग लगाकर फूँक दिया, और उस नगर में रहनेवाले कनानियों को मार डाला और, उसे अपनी बेटी सुलैमान की रानी का निज भाग करके दिया था,"},{"book":"1 राजाओं","chapter":"9","verse":"17","text":"अतः सुलैमान ने गेजेर और नीचेवाले बेथोरोन,"},{"book":"1 राजाओं","chapter":"9","verse":"18","text":"बालात और तामार को जो जंगल में हैं, दृढ़ किया, ये तो देश में हैं।"},{"book":"1 राजाओं","chapter":"9","verse":"19","text":"फिर सुलैमान के जितने भण्डारवाले नगर थे, और उसके रथों और सवारों के नगर, उनको वरन् जो कुछ सुलैमान ने यरूशलेम, लबानोन और अपने राज्य के सब देशों में बनाना चाहा, उन सब को उसने दृढ़ किया।"},{"book":"1 राजाओं","chapter":"9","verse":"20","text":"एमोरी, हित्ती, परिज्जी, हिब्बी और यबूसी जो रह गए थे, जो इस्राएली न थे,"},{"book":"1 राजाओं","chapter":"9","verse":"21","text":"उनके वंश जो उनके बाद देश में रह गए, और उनको इस्राएली सत्यानाश न कर सके, उनको तो सुलैमान ने दास करके बेगारी में रखा, और आज तक उनकी वही दशा है।"},{"book":"1 राजाओं","chapter":"9","verse":"22","text":"परन्तु इस्राएलियों में से सुलैमान ने किसी को दास न बनाया; वे तो योद्धा और उसके कर्मचारी, उसके हाकिम, उसके सरदार, और उसके रथों, और सवारों के प्रधान हुए।"},{"book":"1 राजाओं","chapter":"9","verse":"23","text":"जो मुख्य हाकिम सुलैमान के कामों के ऊपर ठहरके काम करनेवालों पर प्रभुता करते थे, ये पाँच सौ पचास थे।"},{"book":"1 राजाओं","chapter":"9","verse":"24","text":"जब फ़िरौन की बेटी दाऊदपुर से अपने उस भवन को आ गई, जो सुलैमान ने उसके लिये बनाया था, तब उसने मिल्लो को बनाया।"},{"book":"1 राजाओं","chapter":"9","verse":"25","text":"सुलैमान उस वेदी पर जो उसने यहोवा के लिये बनाई थी, प्रतिवर्ष तीन बार9:25 प्रतिवर्ष तीन बार: तीन पावन त्यौहार- अख़मीरी रोटी का त्यौहार, सप्ताहों का त्यौहार तथा झोपड़ियों का त्यौहार। होमबलि और मेलबलि चढ़ाया करता था और साथ ही उस वेदी पर जो यहोवा के सम्मुख थी, धूप जलाया करता था, इस प्रकार उसने उस भवन को तैयार कर दिया।"},{"book":"1 राजाओं","chapter":"9","verse":"26","text":"फिर राजा सुलैमान ने एस्योनगेबेर में जो एदोम देश में लाल समुद्र के किनारे एलोत के पास है, जहाज बनाए।"},{"book":"1 राजाओं","chapter":"9","verse":"27","text":"और जहाजों में हीराम ने अपने अधिकार के मल्लाहों को, जो समुद्र की जानकारी रखते थे, सुलैमान के सेवकों के संग भेज दिया।"},{"book":"1 राजाओं","chapter":"9","verse":"28","text":"उन्होंने ओपीर को जाकर वहाँ से चार सौ बीस किक्कार सोना, राजा सुलैमान को लाकर दिया।"}]}