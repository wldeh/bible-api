{"data":[{"book":"यहेजकेल","chapter":"12","verse":"1","text":"फिर यहोवा का यह वचन मेरे पास पहुँचा,"},{"book":"यहेजकेल","chapter":"12","verse":"2","text":"“हे मनुष्य के सन्तान, तू बलवा करनेवाले घराने के बीच में रहता है, जिनके देखने के लिये आँखें तो हैं, परन्तु नहीं देखते; और सुनने के लिये कान तो हैं परन्तु नहीं सुनते; क्योंकि वे बलवा करनेवाले घराने के हैं। (मर. 8:18, रोम. 11:8)"},{"book":"यहेजकेल","chapter":"12","verse":"3","text":"इसलिए हे मनुष्य के सन्तान, दिन को बँधुआई का सामान तैयार करके उनके देखते हुए उठ जाना, उनके देखते हुए अपना स्थान छोड़कर दूसरे स्थान को जाना। यद्यपि वे बलवा करनेवाले घराने के हैं, तो भी सम्भव है कि वे ध्यान दें।"},{"book":"यहेजकेल","chapter":"12","verse":"4","text":"इसलिए तू दिन को उनके देखते हुए बँधुआई के सामान को निकालना, और तब तू साँझ को बँधुआई में जानेवाले के समान उनके देखते हुए उठ जाना।"},{"book":"यहेजकेल","chapter":"12","verse":"5","text":"उनके देखते हुए दीवार को फोड़कर उसी से अपना सामान निकालना।"},{"book":"यहेजकेल","chapter":"12","verse":"6","text":"उनके देखते हुए उसे अपने कंधे पर उठाकर अंधेरे में निकालना, और अपना मुँह ढाँपे रहना12:6 अपना मुँह ढाँपे रहना: यह विलाप का प्रतीक है, सिदकिय्याह के अंधेपन का भी (यहे.12:12) प्रतीक है।  कि भूमि तुझे न देख पड़े; क्योंकि मैंने तुझे इस्राएल के घराने के लिये एक चिन्ह ठहराया है।”"},{"book":"यहेजकेल","chapter":"12","verse":"7","text":"उस आज्ञा के अनुसार मैंने वैसा ही किया। दिन को मैंने अपना सामान बँधुआई के सामान के समान निकाला, और साँझ को अपने हाथ से दीवार को फोड़ा; फिर अंधेरे में सामान को निकालकर, उनके देखते हुए अपने कंधे पर उठाए हुए चला गया।"},{"book":"यहेजकेल","chapter":"12","verse":"8","text":"सवेरे यहोवा का यह वचन मेरे पास पहुँचा,"},{"book":"यहेजकेल","chapter":"12","verse":"9","text":"“हे मनुष्य के सन्तान, क्या इस्राएल के घराने ने अर्थात् उस बलवा करनेवाले घराने ने तुझ से यह नहीं पूछा, ‘यह तू क्या करता है?’"},{"book":"यहेजकेल","chapter":"12","verse":"10","text":"तू उनसे कह, ‘प्रभु यहोवा यह कहता है: यह प्रभावशाली वचन यरूशलेम के प्रधान पुरुष और इस्राएल के सारे घराने के विषय में है जिसके बीच में वे रहते हैं।’"},{"book":"यहेजकेल","chapter":"12","verse":"11","text":"तू उनसे कह, ‘मैं तुम्हारे लिये चिन्ह हूँ12:11 मैं तुम्हारे लिये चिन्ह हूँ: यहेजकेल द्वारा अपने कंधे पर सामान उठाए रहना उनके राजा और प्रजा पर आनेवाली आपदा का चिन्ह था।; जैसा मैंने किया है, वैसा ही इस्राएली लोगों से भी किया जाएगा; उनको उठकर बँधुआई में जाना पड़ेगा।’"},{"book":"यहेजकेल","chapter":"12","verse":"12","text":"उनके बीच में जो प्रधान है, वह अंधेरे में अपने कंधे पर बोझ उठाए हुए निकलेगा; वह अपना सामान निकालने के लिये दीवार को फोड़ेगा, और अपना मुँह ढाँपे रहेगा कि उसको भूमि न देख पड़े।"},{"book":"यहेजकेल","chapter":"12","verse":"13","text":"और मैं उस पर अपना जाल फैलाऊँगा, और वह मेरे फंदे में फँसेगा; और मैं उसे कसदियों के देश के बाबेल में पहुँचा दूँगा; यद्यपि वह उस नगर में मर जाएगा, तो भी उसको न देखेगा।"},{"book":"यहेजकेल","chapter":"12","verse":"14","text":"जितने उसके सहायक उसके आस-पास होंगे, उनको और उसकी सारी टोलियों को मैं सब दिशाओं में तितर-बितर कर दूँगा; और तलवार खींचकर उनके पीछे चलवाऊँगा।"},{"book":"यहेजकेल","chapter":"12","verse":"15","text":"जब मैं उन्हें जाति-जाति में तितर-बितर कर दूँगा, और देश-देश में छिन्न भिन्न कर दूँगा, तब वे जान लेंगे कि मैं यहोवा हूँ।"},{"book":"यहेजकेल","chapter":"12","verse":"16","text":"परन्तु मैं उनमें से थोड़े से लोगों को तलवार, भूख और मरी से बचा रखूँगा; और वे अपने घृणित काम उन जातियों में बखान करेंगे जिनके बीच में वे पहुँचेंगे; तब वे जान लेंगे कि मैं यहोवा हूँ।”"},{"book":"यहेजकेल","chapter":"12","verse":"17","text":"तब यहोवा का यह वचन मेरे पास पहुँचा,"},{"book":"यहेजकेल","chapter":"12","verse":"18","text":"“हे मनुष्य के सन्तान, काँपते हुए अपनी रोटी खाना और थरथराते और चिन्ता करते हुए अपना पानी पीना;"},{"book":"यहेजकेल","chapter":"12","verse":"19","text":"और इस देश के लोगों से यह कहना, कि प्रभु यहोवा यरूशलेम और इस्राएल के देश के निवासियों के विषय में यह कहता है, वे अपनी रोटी चिन्ता के साथ खाएँगे, और अपना पानी विस्मय के साथ पीएँगे; क्योंकि देश अपने सब रहनेवालों के उपद्रव के कारण अपनी सारी भरपूरी से रहित हो जाएगा।"},{"book":"यहेजकेल","chapter":"12","verse":"20","text":"बसे हुए नगर उजड़ जाएँगे, और देश भी उजाड़ हो जाएगा; तब तुम लोग जान लोगे कि मैं यहोवा हूँ।”"},{"book":"यहेजकेल","chapter":"12","verse":"21","text":"फिर यहोवा का यह वचन मेरे पास पहुँचा,"},{"book":"यहेजकेल","chapter":"12","verse":"22","text":"“हे मनुष्य के सन्तान यह क्या कहावत है जो तुम लोग इस्राएल के देश में कहा करते हो, ‘दिन अधिक हो गए हैं, और दर्शन की कोई बात पूरी नहीं हुई?’"},{"book":"यहेजकेल","chapter":"12","verse":"23","text":"इसलिए उनसे कह, ‘प्रभु यहोवा यह कहता है: मैं इस कहावत को बन्द करूँगा; और यह कहावत इस्राएल पर फिर न चलेगी।’ और तू उनसे कह कि वह दिन निकट आ गया है, और दर्शन की सब बातें पूरी होने पर हैं।"},{"book":"यहेजकेल","chapter":"12","verse":"24","text":"क्योंकि इस्राएल के घराने में न तो और अधिक झूठे दर्शन की कोई बात और न कोई चिकनी-चुपड़ी बात फिर कही जाएगी।"},{"book":"यहेजकेल","chapter":"12","verse":"25","text":"क्योंकि मैं यहोवा हूँ; जब मैं बोलूँ, तब जो वचन मैं कहूँ, वह पूरा हो जाएगा। उसमें विलम्ब न होगा, परन्तु, हे बलवा करनेवाले घराने तुम्हारे ही दिनों में मैं वचन कहूँगा, और वह पूरा हो जाएगा, प्रभु यहोवा की यही वाणी है।”"},{"book":"यहेजकेल","chapter":"12","verse":"26","text":"फिर यहोवा का यह वचन मेरे पास पहुँचा,"},{"book":"यहेजकेल","chapter":"12","verse":"27","text":"“हे मनुष्य के सन्तान, देख, इस्राएल के घराने के लोग यह कह रहे हैं कि जो दर्शन वह देखता है, वह बहुत दिन के बाद पूरा होनेवाला है; और कि वह दूर के समय के विषय में भविष्यद्वाणी करता है।"},{"book":"यहेजकेल","chapter":"12","verse":"28","text":"इसलिए तू उनसे कह, प्रभु यहोवा यह कहता है: मेरे किसी वचन के पूरा होने में फिर विलम्ब न होगा, वरन् जो वचन मैं कहूँ, वह निश्चय पूरा होगा, प्रभु यहोवा की यही वाणी है।”"}]}