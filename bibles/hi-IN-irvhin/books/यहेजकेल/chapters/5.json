{"data":[{"book":"यहेजकेल","chapter":"5","verse":"1","text":"“हे मनुष्य के सन्तान, एक पैनी तलवार ले, और उसे नाई के उस्तरे के काम में लाकर अपने सिर और दाढ़ी के बाल मुँण्ड़ डाल; तब तौलने का काँटा लेकर बालों के भागकर।"},{"book":"यहेजकेल","chapter":"5","verse":"2","text":"जब नगर के घिरने के दिन पूरे हों, तब नगर के भीतर एक तिहाई आग में डालकर जलाना; और एक तिहाई लेकर चारों ओर तलवार से मारना5:2 एक तिहाई लेकर .... तलवार से मारना: शहर के बीच में जलाया गया तीसरा हिस्सा उन लोगों को दर्शाता है जो घेराबन्दी के दौरान शहर के भीतर मर गए।; और एक तिहाई को पवन में उड़ाना, और मैं तलवार खींचकर उसके पीछे चलाऊँगा।"},{"book":"यहेजकेल","chapter":"5","verse":"3","text":"तब इनमें से थोड़े से बाल लेकर अपने कपड़े की छोर में बाँधना।"},{"book":"यहेजकेल","chapter":"5","verse":"4","text":"फिर उनमें से भी थोड़े से लेकर आग के बीच डालना कि वे आग में जल जाएँ; तब उसी में से एक लौ भड़ककर इस्राएल के सारे घराने में फैल जाएगी।"},{"book":"यहेजकेल","chapter":"5","verse":"5","text":"“प्रभु यहोवा यह कहता है: यरूशलेम ऐसी ही है; मैंने उसको अन्यजातियों के बीच में ठहराया, और वह चारों ओर देशों से घिरी है।"},{"book":"यहेजकेल","chapter":"5","verse":"6","text":"उसने मेरे नियमों के विरुद्ध काम करके अन्यजातियों से अधिक दुष्टता की, और मेरी विधियों के विरुद्ध चारों ओर के देशों के लोगों से अधिक बुराई की है; क्योंकि उन्होंने मेरे नियम तुच्छ जाने, और वे मेरी विधियों पर नहीं चले।"},{"book":"यहेजकेल","chapter":"5","verse":"7","text":"इस कारण प्रभु यहोवा यह कहता है, तुम लोग जो अपने चारों ओर की जातियों5:7 अपने चारों ओर की जातियों: यहाँ घृणा की बात यह है कि इस्राएली अपने एकमात्र सच्चे परमेश्वर के उतने भी स्वामी-भक्त नहीं रहे जितनी कि अन्यजातियाँ अपने झूठे देवताओं के प्रति रही थीं। से अधिक हुल्लड़ मचाते, और न मेरी विधियों पर चलते, न मेरे नियमों को मानते और अपने चारों ओर की जातियों के नियमों के अनुसार भी न किया,"},{"book":"यहेजकेल","chapter":"5","verse":"8","text":"इस कारण प्रभु यहोवा यह कहता है: देख, मैं स्वयं तेरे विरुद्ध हूँ; और अन्यजातियों के देखते मैं तेरे बीच न्याय के काम करूँगा।"},{"book":"यहेजकेल","chapter":"5","verse":"9","text":"तेरे सब घिनौने कामों के कारण मैं तेरे बीच ऐसा करूँगा, जैसा न अब तक किया है, और न भविष्य में फिर करूँगा।"},{"book":"यहेजकेल","chapter":"5","verse":"10","text":"इसलिए तेरे बीच बच्चे अपने-अपने बाप का, और बाप अपने-अपने बच्चों का माँस खाएँगे; और मैं तुझको दण्ड दूँगा,"},{"book":"यहेजकेल","chapter":"5","verse":"11","text":"और तेरे सब बचे हुओं को चारों ओर तितर-बितर करूँगा। इसलिए प्रभु यहोवा की यह वाणी है, कि मेरे जीवन की सौगन्ध, इसलिए कि तूने मेरे पवित्रस्थान को अपनी सारी घिनौनी मूरतों और सारे घिनौने कामों से अशुद्ध किया है, मैं तुझे घटाऊँगा, और तुझ पर दया की दृष्टि न करूँगा, और तुझ पर कुछ भी कोमलता न करूँगा।"},{"book":"यहेजकेल","chapter":"5","verse":"12","text":"तेरी एक तिहाई तो मरी से मरेगी, और तेरे बीच भूख से मर मिटेगी; एक तिहाई तेरे आस-पास तलवार से मारी जाएगी; और एक तिहाई को मैं चारों ओर तितर-बितर करूँगा और तलवार खींचकर उनके पीछे चलाऊँगा। (प्रका. 6:8)"},{"book":"यहेजकेल","chapter":"5","verse":"13","text":"“इस प्रकार से मेरा कोप शान्त होगा, और अपनी जलजलाहट उन पर पूरी रीति से भड़काकर मैं शान्ति पाऊँगा; और जब मैं अपनी जलजलाहट उन पर पूरी रीति से भड़का चुकूँ, तब वे जान लेंगे कि मुझ यहोवा ही ने जलन में आकर यह कहा है।"},{"book":"यहेजकेल","chapter":"5","verse":"14","text":"मैं तुझे तेरे चारों ओर की जातियों के बीच, सब आने-जानेवालों के देखते हुए उजाड़ूँगा, और तेरी नामधराई कराऊँगा।"},{"book":"यहेजकेल","chapter":"5","verse":"15","text":"इसलिए जब मैं तुझको कोप और जलजलाहट और क्रोध दिलानेवाली घुड़कियों के साथ दण्ड दूँगा, तब तेरे चारों ओर की जातियों के सामने नामधराई, ठट्ठा, शिक्षा और विस्मय होगा, क्योंकि मुझ यहोवा ने यह कहा है।"},{"book":"यहेजकेल","chapter":"5","verse":"16","text":"यह उस समय होगा, जब मैं उन लोगों को नाश करने के लिये तुम पर अकाल के तीखे तीर चलाकर, तुम्हारे बीच अकाल बढ़ाऊँगा, और तुम्हारे अन्‍नरूपी आधार को दूर करूँगा।"},{"book":"यहेजकेल","chapter":"5","verse":"17","text":"और मैं तुम्हारे बीच अकाल और दुष्ट जन्तु भेजूँगा जो तुम्हें निःसन्तान करेंगे; और मरी और खून तुम्हारे बीच चलते रहेंगे; और मैं तुम पर तलवार चलवाऊँगा, मुझ यहोवा ने यह कहा है।” (प्रका. 6:8)"}]}