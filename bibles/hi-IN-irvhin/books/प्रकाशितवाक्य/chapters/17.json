{"data":[{"book":"प्रकाशितवाक्य","chapter":"17","verse":"1","text":"जिन सात स्वर्गदूतों के पास वे सात कटोरे थे, उनमें से एक ने आकर मुझसे यह कहा, “इधर आ, मैं तुझे उस बड़ी वेश्या का दण्ड दिखाऊँ, जो बहुत से पानी पर बैठी है।"},{"book":"प्रकाशितवाक्य","chapter":"17","verse":"2","text":"जिसके साथ पृथ्वी के राजाओं ने व्यभिचार किया, और पृथ्वी के रहनेवाले उसके व्यभिचार की मदिरा से मतवाले हो गए थे।”"},{"book":"प्रकाशितवाक्य","chapter":"17","verse":"3","text":"तब वह मुझे पवित्र आत्मा में जंगल को ले गया, और मैंने लाल रंग के पशु पर जो निन्दा के नामों से भरा हुआ था और जिसके सात सिर और दस सींग थे, एक स्त्री को बैठे हुए देखा।"},{"book":"प्रकाशितवाक्य","chapter":"17","verse":"4","text":"यह स्त्री बैंगनी, और लाल रंग के कपड़े पहने थी, और सोने और बहुमूल्य मणियों और मोतियों से सजी हुई थी, और उसके हाथ में एक सोने का कटोरा था जो घृणित वस्तुओं से और उसके व्यभिचार की अशुद्ध वस्तुओं से भरा हुआ था।"},{"book":"प्रकाशितवाक्य","chapter":"17","verse":"5","text":"और उसके माथे पर यह नाम लिखा था, “भेद – बड़ा बाबेल पृथ्वी की वेश्याओं और घृणित वस्तुओं की माता।” (प्रका. 19:2)"},{"book":"प्रकाशितवाक्य","chapter":"17","verse":"6","text":"और मैंने उस स्त्री को पवित्र लोगों के लहू और यीशु के गवाहों के लहू पीने से मतवाली देखा; और उसे देखकर मैं चकित हो गया।"},{"book":"प्रकाशितवाक्य","chapter":"17","verse":"7","text":"उस स्वर्गदूत ने मुझसे कहा, “तू क्यों चकित हुआ? मैं इस स्त्री, और उस पशु का, जिस पर वह सवार है, और जिसके सात सिर और दस सींग हैं, तुझे भेद बताता हूँ।"},{"book":"प्रकाशितवाक्य","chapter":"17","verse":"8","text":"जो पशु तूने देखा है, यह पहले तो था, पर अब नहीं है, और अथाह कुण्ड से निकलकर विनाश में पड़ेगा, और पृथ्वी के रहनेवाले जिनके नाम जगत की उत्पत्ति के समय से जीवन की पुस्तक में लिखे नहीं गए, इस पशु की यह दशा देखकर कि पहले था, और अब नहीं; और फिर आ जाएगा, अचम्भा करेंगे। (प्रका. 17:11)"},{"book":"प्रकाशितवाक्य","chapter":"17","verse":"9","text":"यह समझने के लिए एक ज्ञानी मन आवश्यक है: वे सातों सिर सात पहाड़17:9 सात पहाड़: सात पहाड़ वाले नगर रोम को दर्शाता हैं। हैं, जिन पर वह स्त्री बैठी है।"},{"book":"प्रकाशितवाक्य","chapter":"17","verse":"10","text":"और वे सात राजा भी हैं, पाँच तो हो चुके हैं, और एक अभी है; और एक अब तक आया नहीं, और जब आएगा तो कुछ समय तक उसका रहना भी अवश्य है।"},{"book":"प्रकाशितवाक्य","chapter":"17","verse":"11","text":"जो पशु पहले था, और अब नहीं17:11 और अब नहीं: अर्थात्, एक शक्ति जो पहले महा शक्ति थी और अब समाप्त हो गई है अतः उसके लिए कहा जा सकता हैं कि वह विलोप हो गई हैं।, वह आप आठवाँ है; और उन सातों में से एक है, और वह विनाश में पड़ेगा।"},{"book":"प्रकाशितवाक्य","chapter":"17","verse":"12","text":"जो दस सींग तूने देखे वे दस राजा हैं; जिन्होंने अब तक राज्य नहीं पाया; पर उस पशु के साथ घड़ी भर के लिये राजाओं के समान अधिकार पाएँगे। (दानि. 7:24)"},{"book":"प्रकाशितवाक्य","chapter":"17","verse":"13","text":"ये सब एक मन होंगे, और वे अपनी-अपनी सामर्थ्य और अधिकार उस पशु को देंगे।"},{"book":"प्रकाशितवाक्य","chapter":"17","verse":"14","text":"“ये मेम्ने से लड़ेंगे, और मेम्ना उन पर जय पाएगा; क्योंकि वह प्रभुओं का प्रभु, और राजाओं का राजा है17:14 वह प्रभुओं का प्रभु, और राजाओं का राजा है: उसे सम्पूर्ण पृथ्वी पर सर्वोच्च अधिकार प्राप्त है और सब राजा तथा प्रभु उसके नियंत्रण में हैं।, और जो बुलाए हुए, चुने हुए और विश्वासयोग्य हैं, उसके साथ हैं, वे भी जय पाएँगे।”"},{"book":"प्रकाशितवाक्य","chapter":"17","verse":"15","text":"फिर उसने मुझसे कहा, “जो पानी तूने देखे, जिन पर वेश्या बैठी है, वे लोग, भीड़, जातियाँ, और भाषाएँ हैं।"},{"book":"प्रकाशितवाक्य","chapter":"17","verse":"16","text":"और जो दस सींग तूने देखे, वे और पशु उस वेश्या से बैर रखेंगे, और उसे लाचार और नंगी कर देंगे; और उसका माँस खा जाएँगे, और उसे आग में जला देंगे।"},{"book":"प्रकाशितवाक्य","chapter":"17","verse":"17","text":"क्योंकि परमेश्वर उनके मन में यह डालेगा कि वे उसकी मनसा पूरी करें; और जब तक परमेश्वर के वचन पूरे न हो लें, तब तक एक मन होकर अपना-अपना राज्य पशु को दे दें।"},{"book":"प्रकाशितवाक्य","chapter":"17","verse":"18","text":"और वह स्त्री, जिसे तूने देखा है वह बड़ा नगर है, जो पृथ्वी के राजाओं पर राज्य करता है।”"}]}