{"data":[{"book":"2 पतरस","chapter":"1","verse":"1","text":"शमौन पतरस की और से जो यीशु मसीह का दास और प्रेरित है, उन लोगों के नाम जिन्होंने हमारे परमेश्वर और उद्धारकर्ता यीशु मसीह की धार्मिकता से हमारे जैसा बहुमूल्य विश्वास प्राप्त किया है।"},{"book":"2 पतरस","chapter":"1","verse":"2","text":"तुम में बहुतायत से बढ़ती जाए।"},{"book":"2 पतरस","chapter":"1","verse":"3","text":"क्योंकि उसके ईश्वरीय सामर्थ्य ने सब कुछ जो जीवन और भक्ति से सम्बंध रखता है, हमें उसी की पहचान के द्वारा दिया है, जिसने हमें अपनी ही महिमा और सद्गुण के अनुसार बुलाया है।"},{"book":"2 पतरस","chapter":"1","verse":"4","text":"जिनके द्वारा उसने हमें बहुमूल्य और बहुत ही बड़ी प्रतिज्ञाएँ दी हैं ताकि इनके द्वारा तुम उस सड़ाहट से छूटकर जो संसार में बुरी अभिलाषाओं से होती है, ईश्वरीय स्वभाव के सहभागी हो जाओ।"},{"book":"2 पतरस","chapter":"1","verse":"5","text":"और इसी कारण तुम सब प्रकार का यत्न करके, अपने विश्वास पर सद्गुण, और सद्गुण पर समझ,"},{"book":"2 पतरस","chapter":"1","verse":"6","text":"और समझ पर संयम, और संयम पर धीरज, और धीरज पर भक्ति,"},{"book":"2 पतरस","chapter":"1","verse":"7","text":"और भक्ति पर भाईचारे की प्रीति, और भाईचारे की प्रीति पर प्रेम बढ़ाते जाओ।"},{"book":"2 पतरस","chapter":"1","verse":"8","text":"क्योंकि यदि ये बातें तुम में वर्तमान रहें, और बढ़ती जाएँ, तो तुम्हें हमारे प्रभु यीशु मसीह की पहचान में निकम्मे और निष्फल न होने देंगी।"},{"book":"2 पतरस","chapter":"1","verse":"9","text":"क्योंकि जिसमें ये बातें नहीं, वह अंधा है, और धुन्धला देखता है1:9 वह अंधा है, और धुन्धला देखता है: मतलब आँखें बन्द करना, जैसे वह एक जो स्पष्ट नहीं देख सकता और “पास दृष्टिवाला” हैं।, और अपने पूर्वकाली पापों से धुलकर शुद्ध होने को भूल बैठा है।"},{"book":"2 पतरस","chapter":"1","verse":"10","text":"इस कारण हे भाइयों, अपने बुलाए जाने, और चुन लिये जाने को सिद्ध करने का भली भाँति यत्न करते जाओ, क्योंकि यदि ऐसा करोगे, तो कभी भी ठोकर न खाओगे;"},{"book":"2 पतरस","chapter":"1","verse":"11","text":"वरन् इस रीति से तुम हमारे प्रभु और उद्धारकर्ता यीशु मसीह के अनन्त राज्य में बड़े आदर के साथ प्रवेश करने पाओगे।"},{"book":"2 पतरस","chapter":"1","verse":"12","text":"इसलिए यद्यपि तुम ये बातें जानते हो, और जो सत्य वचन तुम्हें मिला है, उसमें बने रहते हो, तो भी मैं तुम्हें इन बातों की सुधि दिलाने को सर्वदा तैयार रहूँगा।"},{"book":"2 पतरस","chapter":"1","verse":"13","text":"और मैं यह अपने लिये उचित समझता हूँ, कि जब तक मैं इस डेरे में हूँ, तब तक तुम्हें सुधि दिलाकर उभारता रहूँ।"},{"book":"2 पतरस","chapter":"1","verse":"14","text":"क्योंकि यह जानता हूँ, कि मसीह के वचन के अनुसार मेरे डेरे के गिराए जाने का समय शीघ्र आनेवाला है, जैसा कि हमारे प्रभु यीशु मसीह ने मुझ पर प्रकट किया है।"},{"book":"2 पतरस","chapter":"1","verse":"15","text":"इसलिए मैं ऐसा यत्न करूँगा, कि मेरे संसार से जाने के बाद तुम इन सब बातों को सर्वदा स्मरण कर सको।"},{"book":"2 पतरस","chapter":"1","verse":"16","text":"क्योंकि जब हमने तुम्हें अपने प्रभु यीशु मसीह की सामर्थ्य का, और आगमन का समाचार दिया था तो वह चतुराई से गढ़ी हुई कहानियों का अनुकरण नहीं किया था वरन् हमने आप ही उसके प्रताप को देखा था।"},{"book":"2 पतरस","chapter":"1","verse":"17","text":"कि उसने परमेश्वर पिता से आदर, और महिमा पाई जब उस प्रतापमय महिमा में से यह वाणी आई “यह मेरा प्रिय पुत्र है, जिससे मैं प्रसन्न हूँ।” (भज. 2:7, यशा. 42:1)"},{"book":"2 पतरस","chapter":"1","verse":"18","text":"और जब हम उसके साथ पवित्र पहाड़ पर थे, तो स्वर्ग से यही वाणी आते सुनी।"},{"book":"2 पतरस","chapter":"1","verse":"19","text":"और हमारे पास जो भविष्यद्वक्ताओं का वचन है, वह इस घटना से दृढ़ ठहरा है और तुम यह अच्छा करते हो, कि जो यह समझकर उस पर ध्यान करते हो, कि वह एक दीया है, जो अंधियारे स्थान में उस समय तक प्रकाश देता रहता है जब तक कि पौ न फटे, और भोर का तारा तुम्हारे हृदयों में न चमक उठे।"},{"book":"2 पतरस","chapter":"1","verse":"20","text":"पर पहले यह जान लो कि पवित्रशास्त्र की कोई भी भविष्यद्वाणी किसी की अपने ही विचारधारा के आधार पर पूर्ण नहीं होती।"},{"book":"2 पतरस","chapter":"1","verse":"21","text":"क्योंकि कोई भी भविष्यद्वाणी मनुष्य की इच्छा से कभी नहीं हुई पर भक्त जन पवित्र आत्मा के द्वारा उभारे जाकर परमेश्वर की ओर से बोलते थे।"}]}