{"data":[{"book":"लैव्यव्यवस्था","chapter":"25","verse":"1","text":"फिर यहोवा ने सीनै पर्वत के पास मूसा से कहा,"},{"book":"लैव्यव्यवस्था","chapter":"25","verse":"2","text":"“इस्राएलियों से कह कि जब तुम उस देश में प्रवेश करो जो मैं तुम्हें देता हूँ, तब भूमि को यहोवा के लिये विश्राम मिला करे।"},{"book":"लैव्यव्यवस्था","chapter":"25","verse":"3","text":"छः वर्ष तो अपना-अपना खेत बोया करना, और छहों वर्ष अपनी-अपनी दाख की बारी छाँट छाँटकर देश की उपज इकट्ठी किया करना;"},{"book":"लैव्यव्यवस्था","chapter":"25","verse":"4","text":"परन्तु सातवें वर्ष भूमि को यहोवा के लिये परमविश्रामकाल मिला करे25:4 परमविश्रामकाल मिला करे: बोना, काटना, छाटना, फल एकत्र करना विश्रामवर्ष के पक्ष में धारणा प्रदान करता है। ; उसमें न तो अपना खेत बोना और न अपनी दाख की बारी छाँटना।"},{"book":"लैव्यव्यवस्था","chapter":"25","verse":"5","text":"जो कुछ काटे हुए खेत में अपने आप से उगें उसे न काटना, और अपनी बिन छाँटी हुई दाखलता की दाखों को न तोड़ना; क्योंकि वह भूमि के लिये परमविश्राम का वर्ष होगा।"},{"book":"लैव्यव्यवस्था","chapter":"25","verse":"6","text":"भूमि के विश्रामकाल ही की उपज से तुम को, और तुम्हारे दास-दासी को, और तुम्हारे साथ रहनेवाले मजदूरों और परदेशियों को भी भोजन मिलेगा;"},{"book":"लैव्यव्यवस्था","chapter":"25","verse":"7","text":"और तुम्हारे पशुओं का और देश में जितने जीवजन्तु हों उनका भी भोजन भूमि की सब उपज से होगा।"},{"book":"लैव्यव्यवस्था","chapter":"25","verse":"8","text":"“सात विश्रामवर्ष, अर्थात् सातगुना सात वर्ष गिन लेना, सातों विश्रामवर्षों का यह समय उनचास वर्ष होगा।"},{"book":"लैव्यव्यवस्था","chapter":"25","verse":"9","text":"तब सातवें महीने के दसवें दिन को, अर्थात् प्रायश्चित के दिन, जय जयकार के महाशब्द का नरसिंगा अपने सारे देश में सब कहीं फुँकवाना।"},{"book":"लैव्यव्यवस्था","chapter":"25","verse":"10","text":"और उस पचासवें वर्ष25:10 पचासवें वर्ष: जुबली वर्ष सम्भवत: प्रत्येक सातवें विश्रामवर्ष के साथ आता था और वह “पचासवां वर्ष” कहलाता था। को पवित्र करके मानना, और देश के सारे निवासियों के लिये छुटकारे का प्रचार करना; वह वर्ष तुम्हारे यहाँ जुबली कहलाए; उसमें तुम अपनी-अपनी निज भूमि और अपने-अपने घराने में लौटने पाओगे।"},{"book":"लैव्यव्यवस्था","chapter":"25","verse":"11","text":"तुम्हारे यहाँ वह पचासवाँ वर्ष जुबली का वर्ष कहलाए; उसमें तुम न बोना, और जो अपने आप उगें उसे भी न काटना, और न बिन छाँटी हुई दाखलता की दाखों को तोड़ना।"},{"book":"लैव्यव्यवस्था","chapter":"25","verse":"12","text":"क्योंकि वह तो जुबली का वर्ष होगा; वह तुम्हारे लिये पवित्र होगा; तुम उसकी उपज खेत ही में से ले लेकर खाना।"},{"book":"लैव्यव्यवस्था","chapter":"25","verse":"13","text":"“इस जुबली के वर्ष में तुम अपनी-अपनी निज भूमि को लौटने पाओगे।"},{"book":"लैव्यव्यवस्था","chapter":"25","verse":"14","text":"और यदि तुम अपने भाई-बन्धु के हाथ कुछ बेचो या अपने भाई-बन्धु से कुछ मोल लो, तो तुम एक दूसरे पर उपद्रव न करना।"},{"book":"लैव्यव्यवस्था","chapter":"25","verse":"15","text":"जुबली के बाद जितने वर्ष बीते हों उनकी गिनती के अनुसार दाम ठहराके एक दूसरे से मोल लेना, और शेष वर्षों की उपज के अनुसार वह तेरे हाथ बेचे।"},{"book":"लैव्यव्यवस्था","chapter":"25","verse":"16","text":"जितने वर्ष और रहें उतना ही दाम बढ़ाना, और जितने वर्ष कम रहें उतना ही दाम घटाना, क्योंकि वर्ष की उपज की संख्या जितनी हो उतनी ही वह तेरे हाथ बेचेगा।"},{"book":"लैव्यव्यवस्था","chapter":"25","verse":"17","text":"तुम अपने-अपने भाई-बन्धु पर उपद्रव न करना; अपने परमेश्वर का भय मानना; मैं तुम्हारा परमेश्वर यहोवा हूँ।"},{"book":"लैव्यव्यवस्था","chapter":"25","verse":"18","text":"“इसलिए तुम मेरी विधियों को मानना, और मेरे नियमों पर समझ बूझकर चलना; क्योंकि ऐसा करने से तुम उस देश में निडर बसे रहोगे।"},{"book":"लैव्यव्यवस्था","chapter":"25","verse":"19","text":"भूमि अपनी उपज उपजाया करेगी, और तुम पेट भर खाया करोगे, और उस देश में निडर बसे रहोगे।"},{"book":"लैव्यव्यवस्था","chapter":"25","verse":"20","text":"और यदि तुम कहो कि सातवें वर्ष में हम क्या खाएँगे, न तो हम बोएँगे न अपने खेत की उपज इकट्ठा करेंगे?”"},{"book":"लैव्यव्यवस्था","chapter":"25","verse":"21","text":"तो जानो कि मैं तुम को छठवें वर्ष में ऐसी आशीष दूँगा, कि भूमि की उपज तीन वर्ष तक काम आएगी।"},{"book":"लैव्यव्यवस्था","chapter":"25","verse":"22","text":"तुम आठवें वर्ष में बोओगे, और पुरानी उपज में से खाते रहोगे, और नवें वर्ष की उपज जब तक न मिले तब तक तुम पुरानी उपज में से खाते रहोगे।"},{"book":"लैव्यव्यवस्था","chapter":"25","verse":"23","text":"“भूमि सदा के लिये बेची न जाए, क्योंकि भूमि मेरी है; और उसमें तुम परदेशी और बाहरी होंगे।"},{"book":"लैव्यव्यवस्था","chapter":"25","verse":"24","text":"लेकिन तुम अपने भाग के सारे देश में भूमि को छुड़ाने देना।"},{"book":"लैव्यव्यवस्था","chapter":"25","verse":"25","text":"“यदि तेरा कोई भाई-बन्धु कंगाल होकर अपनी निज भूमि में से कुछ बेच डाले, तो उसके कुटुम्बियों में से जो सबसे निकट हो वह आकर अपने भाई-बन्धु के बेचे हुए भाग को छुड़ा ले।"},{"book":"लैव्यव्यवस्था","chapter":"25","verse":"26","text":"यदि किसी मनुष्य के लिये कोई छुड़ानेवाला न हो, और उसके पास इतना धन हो कि आप ही अपने भाग को छुड़ा सके,"},{"book":"लैव्यव्यवस्था","chapter":"25","verse":"27","text":"तो वह उसके बिकने के समय से वर्षों की गिनती करके शेष वर्षों की उपज का दाम उसको, जिसने उसे मोल लिया हो, फेर दे; तब वह अपनी निज भूमि का अधिकारी हो जाए।"},{"book":"लैव्यव्यवस्था","chapter":"25","verse":"28","text":"परन्तु यदि उसके पास इतनी पूँजी न हो कि उसे फिर अपनी कर सके, तो उसकी बेची हुई भूमि जुबली के वर्ष तक मोल लेनेवालों के हाथ में रहे; और जुबली के वर्ष में छूट जाए तब वह मनुष्य अपनी निज भूमि का फिर अधिकारी हो जाए।"},{"book":"लैव्यव्यवस्था","chapter":"25","verse":"29","text":"“फिर यदि कोई मनुष्य शहरपनाह वाले नगर में बसने का घर बेचे, तो वह बेचने के बाद वर्ष भर के अन्दर उसे छुड़ा सकेगा, अर्थात् पूरे वर्ष भर उस मनुष्य को छुड़ाने का अधिकार रहेगा।"},{"book":"लैव्यव्यवस्था","chapter":"25","verse":"30","text":"परन्तु यदि वह वर्ष भर में न छुड़ाए, तो वह घर जो शहरपनाह वाले नगर में हो मोल लेनेवाले का बना रहे, और पीढ़ी-पीढ़ी में उसी में वंश का बना रहे; और जुबली के वर्ष में भी न छूटे।"},{"book":"लैव्यव्यवस्था","chapter":"25","verse":"31","text":"परन्तु बिना शहरपनाह के गाँवों के घर तो देश के खेतों के समान गिने जाएँ; उनका छुड़ाना भी हो सकेगा, और वे जुबली के वर्ष में छूट जाएँ।"},{"book":"लैव्यव्यवस्था","chapter":"25","verse":"32","text":"फिर भी लेवियों के निज भाग के नगरों के जो घर हों उनको लेवीय जब चाहें तब छुड़ाएँ।"},{"book":"लैव्यव्यवस्था","chapter":"25","verse":"33","text":"और यदि कोई लेवीय अपना भाग न छुड़ाए, तो वह बेचा हुआ घर जो उसके भाग के नगर में हो जुबली के वर्ष में छूट जाए; क्योंकि इस्राएलियों के बीच लेवियों का भाग उनके नगरों में वे घर ही हैं।"},{"book":"लैव्यव्यवस्था","chapter":"25","verse":"34","text":"पर उनके नगरों के चारों ओर की चराई की भूमि बेची न जाए; क्योंकि वह उनका सदा का भाग होगा।"},{"book":"लैव्यव्यवस्था","chapter":"25","verse":"35","text":"“फिर यदि तेरा कोई भाई-बन्धु कंगाल हो जाए, और उसकी दशा तेरे सामने तरस योग्य हो जाए, तो तू उसको सम्भालना; वह परदेशी या यात्री के समान तेरे संग रहे।"},{"book":"लैव्यव्यवस्था","chapter":"25","verse":"36","text":"उससे ब्याज या बढ़ती न लेना; अपने परमेश्वर का भय मानना; जिससे तेरा भाई-बन्धु तेरे संग जीवन निर्वाह कर सके। (लूका 6:35)"},{"book":"लैव्यव्यवस्था","chapter":"25","verse":"37","text":"उसको ब्याज पर रुपया न देना, और न उसको भोजनवस्तु लाभ के लालच से देना।"},{"book":"लैव्यव्यवस्था","chapter":"25","verse":"38","text":"मैं तुम्हारा परमेश्वर यहोवा हूँ; मैं तुम्हें कनान देश देने के लिये और तुम्हारा परमेश्वर ठहरने की मनसा से तुम को मिस्र देश से निकाल लाया हूँ।"},{"book":"लैव्यव्यवस्था","chapter":"25","verse":"39","text":"“फिर यदि तेरा कोई भाई-बन्धु तेरे सामने कंगाल होकर अपने आपको तेरे हाथ बेच डाले, तो उससे दास के समान सेवा न करवाना।"},{"book":"लैव्यव्यवस्था","chapter":"25","verse":"40","text":"वह तेरे संग मजदूर या यात्री के समान रहे, और जुबली के वर्ष तक तेरे संग रहकर सेवा करता रहे;"},{"book":"लैव्यव्यवस्था","chapter":"25","verse":"41","text":"तब वह बाल-बच्चों समेत तेरे पास से निकल जाए, और अपने कुटुम्ब में और अपने पितरों की निज भूमि में लौट जाए।"},{"book":"लैव्यव्यवस्था","chapter":"25","verse":"42","text":"क्योंकि वे मेरे ही दास हैं, जिनको मैं मिस्र देश से निकाल लाया हूँ; इसलिए वे दास की रीति से न बेचे जाएँ।"},{"book":"लैव्यव्यवस्था","chapter":"25","verse":"43","text":"उस पर कठोरता से अधिकार न करना; अपने परमेश्वर का भय मानते रहना25:43 अपने परमेश्वर का भय मानते रहना: यहोवा उसकी प्रजा का स्वामी एवं परमेश्वर था। अत: किसी इब्रानी को दास बनाना यहोवा के अधिकारों में हस्तक्षेप करना था।।"},{"book":"लैव्यव्यवस्था","chapter":"25","verse":"44","text":"तेरे जो दास-दासियाँ हों वे तुम्हारे चारों ओर की जातियों में से हों, और दास और दासियाँ उन्हीं में से मोल लेना।"},{"book":"लैव्यव्यवस्था","chapter":"25","verse":"45","text":"जो यात्री लोग तुम्हारे बीच में परदेशी होकर रहेंगे, उनमें से और उनके घरानों में से भी जो तुम्हारे आस-पास हों, और जो तुम्हारे देश में उत्पन्न हुए हों, उनमें से तुम दास और दासी मोल लो; और वे तुम्हारा भाग ठहरें।"},{"book":"लैव्यव्यवस्था","chapter":"25","verse":"46","text":"तुम अपने पुत्रों को भी जो तुम्हारे बाद होंगे उनके अधिकारी कर सकोगे, और वे उनका भाग ठहरें; उनमें से तुम सदा अपने लिये दास लिया करना, परन्तु तुम्हारे भाई-बन्धु जो इस्राएली हों उन पर अपना अधिकार कठोरता से न जताना।"},{"book":"लैव्यव्यवस्था","chapter":"25","verse":"47","text":"“फिर यदि तेरे सामने कोई परदेशी या यात्री धनी हो जाए, और उसके सामने तेरा भाई कंगाल होकर अपने आपको तेरे सामने उस परदेशी या यात्री या उसके वंश के हाथ बेच डाले,"},{"book":"लैव्यव्यवस्था","chapter":"25","verse":"48","text":"तो उसके बिक जाने के बाद वह फिर छुड़ाया जा सकता है; उसके भाइयों में से कोई उसको छुड़ा सकता है,"},{"book":"लैव्यव्यवस्था","chapter":"25","verse":"49","text":"या उसका चाचा, या चचेरा भाई, तथा उसके कुल का कोई भी निकट कुटुम्बी उसको छुड़ा सकता है; या यदि वह धनी हो जाए, तो वह आप ही अपने को छुड़ा सकता है।"},{"book":"लैव्यव्यवस्था","chapter":"25","verse":"50","text":"वह अपने मोल लेनेवाले के साथ अपने बिकने के वर्ष से जुबली के वर्ष तक हिसाब करे, और उसके बिकने का दाम वर्षों की गिनती के अनुसार हो, अर्थात् वह दाम मजदूर के दिवसों के समान उसके साथ होगा।"},{"book":"लैव्यव्यवस्था","chapter":"25","verse":"51","text":"यदि जुबली के वर्ष के बहुत वर्ष रह जाएँ, तो जितने रुपयों से वह मोल लिया गया हो उनमें से वह अपने छुड़ाने का दाम उतने वर्षों के अनुसार फेर दे।"},{"book":"लैव्यव्यवस्था","chapter":"25","verse":"52","text":"यदि जुबली के वर्ष के थोड़े वर्ष रह गए हों, तो भी वह अपने स्वामी के साथ हिसाब करके अपने छुड़ाने का दाम उतने ही वर्षों के अनुसार फेर दे।"},{"book":"लैव्यव्यवस्था","chapter":"25","verse":"53","text":"वह अपने स्वामी के संग उस मजदूर के समान रहे जिसकी वार्षिक मजदूरी ठहराई जाती हो; और उसका स्वामी उस पर तेरे सामने कठोरता से अधिकार न जताने पाए। (कुलु. 4:1)"},{"book":"लैव्यव्यवस्था","chapter":"25","verse":"54","text":"और यदि वह इन रीतियों से छुड़ाया न जाए, तो वह जुबली के वर्ष में अपने बाल-बच्चों समेत छूट जाए।"},{"book":"लैव्यव्यवस्था","chapter":"25","verse":"55","text":"क्योंकि इस्राएली मेरे ही दास हैं; वे मिस्र देश से मेरे ही निकाले हुए दास हैं; मैं तुम्हारा परमेश्वर यहोवा हूँ।"}]}