{"data":[{"book":"व्यवस्थाविवरण","chapter":"3","verse":"1","text":"“तब हम मुड़कर बाशान के मार्ग से चढ़ चले; और बाशान का ओग नामक राजा अपनी सारी सेना समेत हमारा सामना करने को निकल आया, कि एद्रेई में युद्ध करे।"},{"book":"व्यवस्थाविवरण","chapter":"3","verse":"2","text":"तब यहोवा ने मुझसे कहा, ‘उससे मत डर; क्योंकि मैं उसको सारी सेना और देश समेत तेरे हाथ में किए देता हूँ; और जैसा तूने हेशबोन के निवासी एमोरियों के राजा सीहोन से किया है वैसा ही उससे भी करना।’"},{"book":"व्यवस्थाविवरण","chapter":"3","verse":"3","text":"इस प्रकार हमारे परमेश्वर यहोवा ने सारी सेना समेत बाशान के राजा ओग को भी हमारे हाथ में कर दिया; और हम उसको यहाँ तक मारते रहे कि उनमें से कोई भी न बच पाया।"},{"book":"व्यवस्थाविवरण","chapter":"3","verse":"4","text":"उसी समय हमने उनके सारे नगरों को ले लिया, कोई ऐसा नगर न रह गया जिसे हमने उनसे न ले लिया हो, इस रीति अर्गोब का सारा देश, जो बाशान में ओग के राज्य में था और उसमें साठ नगर थे, वह हमारे वश में आ गया।"},{"book":"व्यवस्थाविवरण","chapter":"3","verse":"5","text":"ये सब नगर गढ़वाले थे, और उनके ऊँची-ऊँची शहरपनाह, और फाटक, और बेंड़े थे, और इनको छोड़ बिना शहरपनाह के भी बहुत से नगर थे।"},{"book":"व्यवस्थाविवरण","chapter":"3","verse":"6","text":"और जैसा हमने हेशबोन के राजा सीहोन के नगरों से किया था वैसा ही हमने इन नगरों से भी किया, अर्थात् सब बसे हुए नगरों को स्त्रियों और बाल-बच्चों समेत सत्यानाश कर डाला।"},{"book":"व्यवस्थाविवरण","chapter":"3","verse":"7","text":"परन्तु सब घरेलू पशु और नगरों की लूट हमने अपनी कर ली।"},{"book":"व्यवस्थाविवरण","chapter":"3","verse":"8","text":"इस प्रकार हमने उस समय यरदन के इस पार रहनेवाले एमोरियों के दोनों राजाओं के हाथ से अर्नोन के नाले से लेकर हेर्मोन पर्वत तक का देश ले लिया।"},{"book":"व्यवस्थाविवरण","chapter":"3","verse":"9","text":"(हेर्मोन को सीदोनी लोग सिर्योन, और एमोरी लोग सनीर कहते हैं।)"},{"book":"व्यवस्थाविवरण","chapter":"3","verse":"10","text":"समथर देश के सब नगर, और सारा गिलाद, और सल्का, और एद्रेई तक जो ओग के राज्य के नगर थे, सारा बाशान हमारे वश में आ गया।"},{"book":"व्यवस्थाविवरण","chapter":"3","verse":"11","text":"जो रपाई रह गए थे, उनमें से केवल बाशान का राजा ओग रह गया था, उसकी चारपाई जो लोहे की है वह तो अम्मोनियों के रब्बाह नगर में पड़ी है, साधारण पुरुष के हाथ के हिसाब से उसकी लम्बाई नौ हाथ की और चौड़ाई चार हाथ की है।"},{"book":"व्यवस्थाविवरण","chapter":"3","verse":"12","text":"“जो देश हमने उस समय अपने अधिकार में ले लिया वह यह है, अर्थात् अर्नोन के नाले के किनारेवाले अरोएर नगर से लेकर सब नगरों समेत गिलाद के पहाड़ी देश का आधा भाग, जिसे मैंने रूबेनियों और गादियों को दे दिया,"},{"book":"व्यवस्थाविवरण","chapter":"3","verse":"13","text":"और गिलाद का बचा हुआ भाग, और सारा बाशान, अर्थात् अर्गोब का सारा देश जो ओग के राज्य में था, इन्हें मैंने मनश्शे के आधे गोत्र को दे दिया। (सारा बाशान तो रपाइयों का देश कहलाता है।"},{"book":"व्यवस्थाविवरण","chapter":"3","verse":"14","text":"और मनश्शेई याईर ने गशूरियों और माकावासियों की सीमा तक अर्गोब का सारा देश ले लिया, और बाशान के नगरों का नाम अपने नाम पर हब्बोत्याईर3:14 हब्बोत्याईर: अर्थात् ‘याईर का निवास-स्थान’ रखा, और वही नाम आज तक बना है।)"},{"book":"व्यवस्थाविवरण","chapter":"3","verse":"15","text":"और मैंने गिलाद देश माकीर को दे दिया,"},{"book":"व्यवस्थाविवरण","chapter":"3","verse":"16","text":"और रूबेनियों और गादियों को मैंने गिलाद से लेकर अर्नोन के नाले तक का देश दे दिया, अर्थात् उस नाले का बीच उनकी सीमा ठहराया, और यब्बोक नदी तक जो अम्मोनियों की सीमा है;"},{"book":"व्यवस्थाविवरण","chapter":"3","verse":"17","text":"और किन्नेरेत से लेकर पिसगा की ढलान के नीचे के अराबा के ताल तक, जो खारा ताल भी कहलाता है, अराबा और यरदन की पूर्व की ओर का सारा देश भी मैंने उन्हीं को दे दिया।"},{"book":"व्यवस्थाविवरण","chapter":"3","verse":"18","text":"“उस समय मैंने तुम्हें यह आज्ञा दी, ‘तुम्हारे परमेश्वर यहोवा ने तुम्हें यह देश दिया है कि उसे अपने अधिकार में रखो; तुम सब योद्धा हथियार-बन्द होकर अपने भाई इस्राएलियों के आगे-आगे पार चलो।"},{"book":"व्यवस्थाविवरण","chapter":"3","verse":"19","text":"परन्तु तुम्हारी स्त्रियाँ, और बाल-बच्चे, और पशु, जिन्हें मैं जानता हूँ कि बहुत से हैं, वह सब तुम्हारे नगरों में जो मैंने तुम्हें दिए हैं रह जाएँ।"},{"book":"व्यवस्थाविवरण","chapter":"3","verse":"20","text":"और जब यहोवा तुम्हारे भाइयों को वैसा विश्राम दे जैसा कि उसने तुम को दिया है, और वे उस देश के अधिकारी हो जाएँ जो तुम्हारा परमेश्वर यहोवा उन्हें यरदन पार देता है; तब तुम भी अपने-अपने अधिकार की भूमि पर जो मैंने तुम्हें दी है लौटोगे।’"},{"book":"व्यवस्थाविवरण","chapter":"3","verse":"21","text":"फिर मैंने उसी समय यहोशू से चिताकर कहा, ‘तूने अपनी आँखों से देखा है कि तेरे परमेश्वर यहोवा ने इन दोनों राजाओं से क्या-क्या किया है; वैसा ही यहोवा उन सब राज्यों से करेगा जिनमें तू पार होकर जाएगा।"},{"book":"व्यवस्थाविवरण","chapter":"3","verse":"22","text":"उनसे न डरना; क्योंकि जो तुम्हारी ओर से लड़नेवाला है वह तुम्हारा परमेश्वर यहोवा है।’"},{"book":"व्यवस्थाविवरण","chapter":"3","verse":"23","text":"“उसी समय मैंने यहोवा से गिड़गिड़ाकर विनती की,"},{"book":"व्यवस्थाविवरण","chapter":"3","verse":"24","text":"‘हे प्रभु यहोवा, तू अपने दास को अपनी महिमा और बलवन्त हाथ दिखाने लगा है; स्वर्ग में और पृथ्वी पर ऐसा कौन देवता है जो तेरे से काम और पराक्रम के कर्म कर सके?"},{"book":"व्यवस्थाविवरण","chapter":"3","verse":"25","text":"इसलिए मुझे पार जाने दे कि यरदन पार के उस उत्तम देश को, अर्थात् उस उत्तम पहाड़ और लबानोन को भी देखने पाऊँ3:25 देखने पाऊँ: मूसा की प्रार्थना में उसकी एक मनोकामना थी कि वह परमेश्वर की आगे की भलाई एवं महिमा को देखे और जिस काम को आरम्भ करने की आज्ञा उसे दी गई थी उसे अधूरा छोड़ देने में वह संकोच कर रहा था। ।’"},{"book":"व्यवस्थाविवरण","chapter":"3","verse":"26","text":"परन्तु यहोवा तुम्हारे कारण मुझसे रुष्ट हो गया3:26 परन्तु यहोवा तुम्हारे कारण मुझसे रुष्ट हो गया: उन लोगों के पापों के कारण मूसा की प्रार्थना को अस्वीकार किया गया। , और मेरी न सुनी; किन्तु यहोवा ने मुझसे कहा, ‘बस कर; इस विषय में फिर कभी मुझसे बातें न करना।"},{"book":"व्यवस्थाविवरण","chapter":"3","verse":"27","text":"पिसगा पहाड़ की चोटी पर चढ़ जा, और पूर्व, पश्चिम, उत्तर, दक्षिण, चारों ओर दृष्टि करके उस देश को देख ले; क्योंकि तू इस यरदन के पार जाने न पाएगा।"},{"book":"व्यवस्थाविवरण","chapter":"3","verse":"28","text":"और यहोशू को आज्ञा दे, और उसे ढाढ़स देकर दृढ़ कर; क्योंकि इन लोगों के आगे-आगे वही पार जाएगा, और जो देश तू देखेगा उसको वही उनका निज भाग करा देगा।’"},{"book":"व्यवस्थाविवरण","chapter":"3","verse":"29","text":"तब हम बेतपोर3:29 बेतपोर: पोर का घर यह नाम नि:सन्देह, मोआबियों के देवता पोर के मन्दिर के कारण पड़ा था जो वहाँ था। के सामने की तराई में ठहरे रहे।"}]}