{"data":[{"book":"व्यवस्थाविवरण","chapter":"28","verse":"1","text":"“यदि तू अपने परमेश्वर यहोवा की सब आज्ञाएँ, जो मैं आज तुझे सुनाता हूँ, चौकसी से पूरी करने को चित्त लगाकर उसकी सुने, तो वह तुझे पृथ्वी की सब जातियों में श्रेष्ठ करेगा।"},{"book":"व्यवस्थाविवरण","chapter":"28","verse":"2","text":"फिर अपने परमेश्वर यहोवा की सुनने के कारण ये सब आशीर्वाद तुझ पर पूरे होंगे।"},{"book":"व्यवस्थाविवरण","chapter":"28","verse":"3","text":"धन्य हो तू नगर में, धन्य हो तू खेत में।"},{"book":"व्यवस्थाविवरण","chapter":"28","verse":"4","text":"धन्य हो तेरी सन्तान, और तेरी भूमि की उपज, और गाय और भेड़-बकरी आदि पशुओं के बच्चे। (लूका 1:42)"},{"book":"व्यवस्थाविवरण","chapter":"28","verse":"5","text":"धन्य हो तेरी टोकरी28:5 टोकरी: पूर्व के देशों में टोकरी या थैला व्यक्तिगत आवश्यकता थी वस्तुओं को लेकर उठाने का एक पारम्परिक साधन था। और तेरा आटा गूँधने का पात्र।"},{"book":"व्यवस्थाविवरण","chapter":"28","verse":"6","text":"धन्य हो तू भीतर आते समय, और धन्य हो तू बाहर जाते समय।"},{"book":"व्यवस्थाविवरण","chapter":"28","verse":"7","text":"“यहोवा ऐसा करेगा कि तेरे शत्रु जो तुझ पर चढ़ाई करेंगे वे तुझ से हार जाएँगे; वे एक मार्ग से तुझ पर चढ़ाई करेंगे, परन्तु तेरे सामने से सात मार्ग से होकर भाग जाएँगे।"},{"book":"व्यवस्थाविवरण","chapter":"28","verse":"8","text":"तेरे खत्तों पर और जितने कामों में तू हाथ लगाएगा उन सभी पर यहोवा आशीष देगा; इसलिए जो देश तेरा परमेश्वर यहोवा तुझे देता है उसमें वह तुझे आशीष देगा।"},{"book":"व्यवस्थाविवरण","chapter":"28","verse":"9","text":"यदि तू अपने परमेश्वर यहोवा की आज्ञाओं को मानते हुए उसके मार्गों पर चले, तो वह अपनी शपथ के अनुसार तुझे अपनी पवित्र प्रजा करके स्थिर रखेगा।"},{"book":"व्यवस्थाविवरण","chapter":"28","verse":"10","text":"और पृथ्वी के देश-देश के सब लोग यह देखकर, कि तू यहोवा का कहलाता है, तुझ से डर जाएँगे।"},{"book":"व्यवस्थाविवरण","chapter":"28","verse":"11","text":"और जिस देश के विषय यहोवा ने तेरे पूर्वजों से शपथ खाकर तुझे देने को कहा था, उसमें वह तेरी सन्तान की, और भूमि की उपज की, और पशुओं की बढ़ती करके तेरी भलाई करेगा।"},{"book":"व्यवस्थाविवरण","chapter":"28","verse":"12","text":"यहोवा तेरे लिए अपने आकाशरूपी उत्तम भण्डार को खोलकर तेरी भूमि पर समय पर मेंह बरसाया करेगा, और तेरे सारे कामों पर आशीष देगा; और तू बहुतेरी जातियों को उधार देगा, परन्तु किसी से तुझे उधार लेना न पड़ेगा।"},{"book":"व्यवस्थाविवरण","chapter":"28","verse":"13","text":"और यहोवा तुझको पूँछ नहीं, किन्तु सिर ही ठहराएगा, और तू नीचे नहीं, परन्तु ऊपर ही रहेगा; यदि परमेश्वर यहोवा की आज्ञाएँ जो मैं आज तुझको सुनाता हूँ, तू उनके मानने में मन लगाकर चौकसी करे;"},{"book":"व्यवस्थाविवरण","chapter":"28","verse":"14","text":"और जिन वचनों की मैं आज तुझे आज्ञा देता हूँ उनमें से किसी से दाएँ या बाएँ मुड़कर पराए देवताओं के पीछे न हो ले, और न उनकी सेवा करे।"},{"book":"व्यवस्थाविवरण","chapter":"28","verse":"15","text":"“परन्तु यदि तू अपने परमेश्वर यहोवा की बात न सुने, और उसकी सारी आज्ञाओं और विधियों के पालन करने में जो मैं आज सुनाता हूँ चौकसी नहीं करेगा, तो ये सब श्राप तुझ पर आ पड़ेंगे।"},{"book":"व्यवस्थाविवरण","chapter":"28","verse":"16","text":"श्रापित हो तू नगर में, श्रापित हो तू खेत में।"},{"book":"व्यवस्थाविवरण","chapter":"28","verse":"17","text":"श्रापित हो तेरी टोकरी और तेरा आटा गूँधने का पात्र।"},{"book":"व्यवस्थाविवरण","chapter":"28","verse":"18","text":"श्रापित हो तेरी सन्तान, और भूमि की उपज, और गायों और भेड़-बकरियों के बच्चे।"},{"book":"व्यवस्थाविवरण","chapter":"28","verse":"19","text":"श्रापित हो तू भीतर आते समय, और श्रापित हो तू बाहर जाते समय।"},{"book":"व्यवस्थाविवरण","chapter":"28","verse":"20","text":"“फिर जिस-जिस काम में तू हाथ लगाए, उसमें यहोवा तब तक तुझको श्राप देता, और भयातुर करता, और धमकी देता रहेगा, जब तक तू मिट न जाए, और शीघ्र नष्ट न हो जाए; यह इस कारण होगा कि तू यहोवा को त्याग कर दुष्ट काम करेगा।"},{"book":"व्यवस्थाविवरण","chapter":"28","verse":"21","text":"और यहोवा ऐसा करेगा कि मरी तुझ में फैलकर उस समय तक लगी रहेगी, जब तक जिस भूमि के अधिकारी होने के लिये तू जा रहा है उस पर से तेरा अन्त न हो जाए।"},{"book":"व्यवस्थाविवरण","chapter":"28","verse":"22","text":"यहोवा तुझको क्षयरोग से, और ज्वर, और दाह, और बड़ी जलन से, और तलवार, और झुलस, और गेरूई से मारेगा; और ये उस समय तक तेरा पीछा किए रहेंगे, जब तक तेरा सत्यानाश न हो जाए।"},{"book":"व्यवस्थाविवरण","chapter":"28","verse":"23","text":"और तेरे सिर के ऊपर आकाश पीतल का, और तेरे पाँव के तले भूमि लोहे की हो जाएगी।"},{"book":"व्यवस्थाविवरण","chapter":"28","verse":"24","text":"यहोवा तेरे देश में पानी के बदले रेत और धूलि बरसाएगा; वह आकाश से तुझ पर यहाँ तक बरसेगी कि तेरा सत्यानाश हो जाएगा।"},{"book":"व्यवस्थाविवरण","chapter":"28","verse":"25","text":"“यहोवा तुझको शत्रुओं से हरवाएगा; और तू एक मार्ग से उनका सामना करने को जाएगा, परन्तु सात मार्ग से होकर उनके सामने से भाग जाएगा; और पृथ्वी के सब राज्यों में मारा-मारा फिरेगा।"},{"book":"व्यवस्थाविवरण","chapter":"28","verse":"26","text":"और तेरा शव आकाश के भाँति-भाँति के पक्षियों, और धरती के पशुओं का आहार होगा; और उनको कोई भगानेवाला न होगा।"},{"book":"व्यवस्थाविवरण","chapter":"28","verse":"27","text":"यहोवा तुझको मिस्र के से फोड़े, और बवासीर, और दाद, और खुजली से ऐसा पीड़ित करेगा, कि तू चंगा न हो सकेगा।"},{"book":"व्यवस्थाविवरण","chapter":"28","verse":"28","text":"यहोवा तुझे पागल और अंधा कर देगा, और तेरे मन को अत्यन्त घबरा देगा;"},{"book":"व्यवस्थाविवरण","chapter":"28","verse":"29","text":"और जैसे अंधा अंधियारे में टटोलता है वैसे ही तू दिन दुपहरी में टटोलता फिरेगा, और तेरे काम-काज सफल न होंगे; और तू सदैव केवल अत्याचार सहता और लुटता ही रहेगा, और तेरा कोई छुड़ानेवाला न होगा।"},{"book":"व्यवस्थाविवरण","chapter":"28","verse":"30","text":"तू स्त्री से ब्याह की बात लगाएगा, परन्तु दूसरा पुरुष उसको भ्रष्ट करेगा; घर तू बनाएगा, परन्तु उसमें बसने न पाएगा; दाख की बारी तू लगाएगा, परन्तु उसके फल खाने न पाएगा।"},{"book":"व्यवस्थाविवरण","chapter":"28","verse":"31","text":"तेरा बैल तेरी आँखों के सामने मारा जाएगा, और तू उसका माँस खाने न पाएगा; तेरा गदहा तेरी आँख के सामने लूट में चला जाएगा, और तुझे फिर न मिलेगा; तेरी भेड़-बकरियाँ तेरे शत्रुओं के हाथ लग जाएँगी, और तेरी ओर से उनका कोई छुड़ानेवाला न होगा।"},{"book":"व्यवस्थाविवरण","chapter":"28","verse":"32","text":"तेरे बेटे-बेटियाँ दूसरे देश के लोगों के हाथ लग जाएँगे, और उनके लिये चाव से देखते-देखते तेरी आँखें रह जाएँगी; और तेरा कुछ बस न चलेगा।"},{"book":"व्यवस्थाविवरण","chapter":"28","verse":"33","text":"तेरी भूमि की उपज और तेरी सारी कमाई एक अनजाने देश के लोग खा जाएँगे; और सर्वदा तू केवल अत्याचार सहता और पिसता रहेगा;"},{"book":"व्यवस्थाविवरण","chapter":"28","verse":"34","text":"यहाँ तक कि तू उन बातों के कारण जो अपनी आँखों से देखेगा पागल हो जाएगा।"},{"book":"व्यवस्थाविवरण","chapter":"28","verse":"35","text":"यहोवा तेरे घुटनों और टाँगों में, वरन् नख से शीर्ष तक भी असाध्य फोड़े निकालकर तुझको पीड़ित करेगा। (प्रका. 16:2)"},{"book":"व्यवस्थाविवरण","chapter":"28","verse":"36","text":"“यहोवा तुझको उस राजा समेत, जिसको तू अपने ऊपर ठहराएगा, तेरे और तेरे पूर्वजों के लिए अनजानी एक जाति के बीच पहुँचाएगा; और उसके मध्य में रहकर तू काठ और पत्थर के दूसरे देवताओं की उपासना और पूजा करेगा।"},{"book":"व्यवस्थाविवरण","chapter":"28","verse":"37","text":"और उन सब जातियों में जिनके मध्य में यहोवा तुझको पहुँचाएगा, वहाँ के लोगों के लिये तू चकित होने का, और दृष्टान्त और श्राप का कारण समझा जाएगा।"},{"book":"व्यवस्थाविवरण","chapter":"28","verse":"38","text":"तू खेत में बीज तो बहुत सा ले जाएगा, परन्तु उपज थोड़ी ही बटोरेगा; क्योंकि टिड्डियाँ उसे खा जाएँगी।"},{"book":"व्यवस्थाविवरण","chapter":"28","verse":"39","text":"तू दाख की बारियाँ लगाकर उनमें काम तो करेगा, परन्तु उनकी दाख का मधु पीने न पाएगा, वरन् फल भी तोड़ने न पाएगा; क्योंकि कीड़े उनको खा जाएँगे।"},{"book":"व्यवस्थाविवरण","chapter":"28","verse":"40","text":"तेरे सारे देश में जैतून के वृक्ष तो होंगे, परन्तु उनका तेल तू अपने शरीर में लगाने न पाएगा; क्योंकि वे झड़ जाएँगे।"},{"book":"व्यवस्थाविवरण","chapter":"28","verse":"41","text":"तेरे बेटे-बेटियाँ तो उत्पन्न होंगे, परन्तु तेरे रहेंगे नहीं; क्योंकि वे बन्धुवाई में चले जाएँगे।"},{"book":"व्यवस्थाविवरण","chapter":"28","verse":"42","text":"तेरे सब वृक्ष और तेरी भूमि की उपज टिड्डियाँ खा जाएँगी।"},{"book":"व्यवस्थाविवरण","chapter":"28","verse":"43","text":"जो परदेशी तेरे मध्य में रहेगा वह तुझ से बढ़ता जाएगा; और तू आप घटता चला जाएगा।"},{"book":"व्यवस्थाविवरण","chapter":"28","verse":"44","text":"“वह तुझको उधार देगा, परन्तु तू उसको उधार न दे सकेगा; वह तो सिर और तू पूँछ ठहरेगा।"},{"book":"व्यवस्थाविवरण","chapter":"28","verse":"45","text":"तू जो अपने परमेश्वर यहोवा की दी हुई आज्ञाओं और विधियों के मानने को उसकी न सुनेगा, इस कारण ये सब श्राप तुझ पर आ पड़ेंगे, और तेरे पीछे पड़े रहेंगे, और तुझको पकड़ेंगे, और अन्त में तू नष्ट हो जाएगा।"},{"book":"व्यवस्थाविवरण","chapter":"28","verse":"46","text":"और वे तुझ पर और तेरे वंश पर सदा के लिये बने रहकर चिन्ह और चमत्कार ठहरेंगे;"},{"book":"व्यवस्थाविवरण","chapter":"28","verse":"47","text":"“तू जो सब पदार्थ की बहुतायत होने पर भी आनन्द और प्रसन्नता के साथ अपने परमेश्वर यहोवा की सेवा नहीं करेगा,"},{"book":"व्यवस्थाविवरण","chapter":"28","verse":"48","text":"इस कारण तुझको भूखा, प्यासा, नंगा, और सब पदार्थों से रहित होकर अपने उन शत्रुओं की सेवा करनी पड़ेगी जिन्हें यहोवा तेरे विरुद्ध भेजेगा; और जब तक तू नष्ट न हो जाए तब तक वह तेरी गर्दन पर लोहे का जूआ डाल रखेगा।"},{"book":"व्यवस्थाविवरण","chapter":"28","verse":"49","text":"यहोवा तेरे विरुद्ध दूर से, वरन् पृथ्वी के छोर से वेग से उड़नेवाले उकाब सी एक जाति को चढ़ा लाएगा जिसकी भाषा को तू न समझेगा;"},{"book":"व्यवस्थाविवरण","chapter":"28","verse":"50","text":"उस जाति के लोगों का व्यवहार क्रूर होगा, वे न तो बूढ़ों का मुँह देखकर आदर करेंगे, और न बालकों पर दया करेंगे;"},{"book":"व्यवस्थाविवरण","chapter":"28","verse":"51","text":"और वे तेरे पशुओं के बच्चे और भूमि की उपज यहाँ तक खा जाएँगे कि तू नष्ट हो जाएगा; और वे तेरे लिये न अन्न, और न नया दाखमधु, और न टटका तेल, और न बछड़े, न मेम्ने छोड़ेंगे, यहाँ तक कि तू नाश हो जाएगा।"},{"book":"व्यवस्थाविवरण","chapter":"28","verse":"52","text":"और वे तेरे परमेश्वर यहोवा के दिये हुए सारे देश के सब फाटकों के भीतर तुझे घेर रखेंगे; वे तेरे सब फाटकों के भीतर तुझे उस समय तक घेरेंगे, जब तक तेरे सारे देश में तेरी ऊँची-ऊँची और दृढ़ शहरपनाहें जिन पर तू भरोसा करेगा गिर न जाएँ।"},{"book":"व्यवस्थाविवरण","chapter":"28","verse":"53","text":"तब घिर जाने और उस संकट के समय जिसमें तेरे शत्रु तुझको डालेंगे, तू अपने निज जन्माए बेटे-बेटियों का माँस जिन्हें तेरा परमेश्वर यहोवा तुझको देगा खाएगा।"},{"book":"व्यवस्थाविवरण","chapter":"28","verse":"54","text":"और तुझ में जो पुरुष कोमल और अति सुकुमार हो वह भी अपने भाई, और अपनी प्राणप्रिय, और अपने बचे हुए बालकों को क्रूर दृष्टि से देखेगा;"},{"book":"व्यवस्थाविवरण","chapter":"28","verse":"55","text":"और वह उनमें से किसी को भी अपने बालकों के माँस में से जो वह आप खाएगा कुछ न देगा, क्योंकि घिर जाने और उस संकट में, जिसमें तेरे शत्रु तेरे सारे फाटकों के भीतर तुझे घेर डालेंगे, उसके पास कुछ न रहेगा।"},{"book":"व्यवस्थाविवरण","chapter":"28","verse":"56","text":"और तुझ में जो स्त्री यहाँ तक कोमल और सुकुमार हो कि सुकुमारपन के और कोमलता के मारे भूमि पर पाँव धरते भी डरती हो, वह भी अपने प्राणप्रिय पति, और बेटे, और बेटी को,"},{"book":"व्यवस्थाविवरण","chapter":"28","verse":"57","text":"अपनी खेरी, वरन् अपने जने हुए बच्चों को क्रूर दृष्टि से देखेगी, क्योंकि घिर जाने और उस संकट के समय जिसमें तेरे शत्रु तुझे तेरे फाटकों के भीतर घेरकर रखेंगे, वह सब वस्तुओं की घटी के मारे उन्हें छिपके खाएगी।"},{"book":"व्यवस्थाविवरण","chapter":"28","verse":"58","text":"“यदि तू इन व्यवस्था के सारे वचनों का पालन करने में, जो इस पुस्तक में लिखे हैं, चौकसी करके उस आदरणीय और भययोग्य नाम का, जो यहोवा तेरे परमेश्वर का है भय न माने,"},{"book":"व्यवस्थाविवरण","chapter":"28","verse":"59","text":"तो यहोवा तुझको और तेरे वंश को भयानक-भयानक दण्ड देगा, वे दुष्ट और बहुत दिन रहनेवाले रोग और भारी-भारी दण्ड होंगे।"},{"book":"व्यवस्थाविवरण","chapter":"28","verse":"60","text":"और वह मिस्र के उन सब रोगों को फिर तेरे ऊपर लगा देगा, जिनसे तू भय खाता था; और वे तुझ में लगे रहेंगे।"},{"book":"व्यवस्थाविवरण","chapter":"28","verse":"61","text":"और जितने रोग आदि दण्ड इस व्यवस्था की पुस्तक में नहीं लिखे हैं, उन सभी को भी यहोवा तुझको यहाँ तक लगा देगा, कि तेरा सत्यानाश हो जाएगा।"},{"book":"व्यवस्थाविवरण","chapter":"28","verse":"62","text":"और तू जो अपने परमेश्वर यहोवा की न मानेगा, इस कारण आकाश के तारों के समान अनगिनत होने के बदले तुझ में से थोड़े ही मनुष्य रह जाएँगे।"},{"book":"व्यवस्थाविवरण","chapter":"28","verse":"63","text":"और जैसे अब यहोवा को तुम्हारी भलाई और बढ़ती करने से हर्ष होता है, वैसे ही तब उसको तुम्हारा नाश वरन् सत्यानाश करने से हर्ष होगा; और जिस भूमि के अधिकारी होने को तुम जा रहे हो उस पर से तुम उखाड़े जाओगे।"},{"book":"व्यवस्थाविवरण","chapter":"28","verse":"64","text":"और यहोवा तुझको पृथ्वी के इस छोर से लेकर उस छोर तक के सब देशों के लोगों में तितर-बितर करेगा; और वहाँ रहकर तू अपने और अपने पुरखाओं के अनजाने काठ और पत्थर के दूसरे देवताओं की उपासना करेगा।"},{"book":"व्यवस्थाविवरण","chapter":"28","verse":"65","text":"और उन जातियों में तू कभी चैन न पाएगा, और न तेरे पाँव को ठिकाना मिलेगा; क्योंकि वहाँ यहोवा ऐसा करेगा कि तेरा हृदय काँपता रहेगा, और तेरी आँखें धुँधली पड़ जाएँगी, और तेरा मन व्याकुल रहेगा;"},{"book":"व्यवस्थाविवरण","chapter":"28","verse":"66","text":"और तुझको जीवन का नित्य सन्देह रहेगा; और तू दिन-रात थरथराता रहेगा, और तेरे जीवन का कुछ भरोसा न रहेगा।"},{"book":"व्यवस्थाविवरण","chapter":"28","verse":"67","text":"तेरे मन में जो भय बना रहेगा, और तेरी आँखों को जो कुछ दिखता रहेगा, उसके कारण तू भोर को आह मारकर कहेगा, ‘साँझ कब होगी!’ और साँझ को आह मारकर कहेगा, ‘भोर कब होगा!’"},{"book":"व्यवस्थाविवरण","chapter":"28","verse":"68","text":"और यहोवा तुझको नावों पर चढ़ाकर मिस्र में उस मार्ग से लौटा देगा, जिसके विषय में मैंने तुझ से कहा था, कि वह फिर तेरे देखने में न आएगा; और वहाँ तुम अपने शत्रुओं के हाथ दास-दासी होने के लिये बिकाऊ तो रहोगे, परन्तु तुम्हारा कोई ग्राहक न होगा28:68 तुम्हारा कोई ग्राहक न होगा: कोई उन्हें दास बनाने का विचार नहीं करेगा। यह सोचकर कि वे परमेश्वर के श्रापित हैं और हर एक बात में त्यागे हुए हैं। ।”"}]}