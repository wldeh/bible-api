{"data":[{"book":"व्यवस्थाविवरण","chapter":"31","verse":"1","text":"और मूसा ने जाकर ये बातें सब इस्राएलियों को सुनाईं।"},{"book":"व्यवस्थाविवरण","chapter":"31","verse":"2","text":"और उसने उनसे यह भी कहा, “आज मैं एक सौ बीस वर्ष का हूँ; और अब मैं चल फिर नहीं सकता31:2 मैं चल फिर नहीं सकता: अर्थात् मैं अब आने-जाने में सक्षम नहीं और तुम्हारे लिये दायित्व बोझ उठाने योग्य नहीं। ; क्योंकि यहोवा ने मुझसे कहा है, कि तू इस यरदन पार नहीं जाने पाएगा।"},{"book":"व्यवस्थाविवरण","chapter":"31","verse":"3","text":"तेरे आगे पार जानेवाला तेरा परमेश्वर यहोवा ही है; वह उन जातियों को तेरे सामने से नष्ट करेगा, और तू उनके देश का अधिकारी होगा; और यहोवा के वचन के अनुसार यहोशू तेरे आगे-आगे पार जाएगा।"},{"book":"व्यवस्थाविवरण","chapter":"31","verse":"4","text":"और जिस प्रकार यहोवा ने एमोरियों के राजा सीहोन और ओग और उनके देश को नष्ट किया है, उसी प्रकार वह उन सब जातियों से भी करेगा।"},{"book":"व्यवस्थाविवरण","chapter":"31","verse":"5","text":"और जब यहोवा उनको तुम से हरवा देगा, तब तुम उन सारी आज्ञाओं के अनुसार उनसे करना जो मैंने तुम को सुनाई हैं।"},{"book":"व्यवस्थाविवरण","chapter":"31","verse":"6","text":"तू हियाव बाँध और दृढ़ हो, उनसे न डर और न भयभीत हो; क्योंकि तेरे संग चलनेवाला तेरा परमेश्वर यहोवा है; वह तुझको धोखा न देगा और न छोड़ेगा।” (इब्रा. 13:5)"},{"book":"व्यवस्थाविवरण","chapter":"31","verse":"7","text":"तब मूसा ने यहोशू को बुलाकर31:7 मूसा ने यहोशू को बुलाकर: मूसा यहोशू के हाथों में अगुआई सौंपता है जिसके लिये वह पहले ही से नियुक्त कर दिया गया था। सब इस्राएलियों के सम्मुख कहा, “तू हियाव बाँध और दृढ़ हो जा; क्योंकि इन लोगों के संग उस देश में जिसे यहोवा ने इनके पूर्वजों से शपथ खाकर देने को कहा था तू जाएगा; और तू इनको उसका अधिकारी कर देगा। (इब्रा. 4:8)"},{"book":"व्यवस्थाविवरण","chapter":"31","verse":"8","text":"और तेरे आगे-आगे चलनेवाला यहोवा है; वह तेरे संग रहेगा, और न तो तुझे धोखा देगा और न छोड़ देगा; इसलिए मत डर और तेरा मन कच्चा न हो।” (इब्रा. 13:5)"},{"book":"व्यवस्थाविवरण","chapter":"31","verse":"9","text":"फिर मूसा ने यही व्यवस्था लिखकर लेवीय याजकों को, जो यहोवा की वाचा का सन्दूक उठानेवाले थे, और इस्राएल के सब वृद्ध लोगों को सौंप दी।"},{"book":"व्यवस्थाविवरण","chapter":"31","verse":"10","text":"तब मूसा ने उनको आज्ञा दी, “सात-सात वर्ष के बीतने पर, अर्थात् छुटकारे के वर्ष में झोपड़ीवाले पर्व पर,"},{"book":"व्यवस्थाविवरण","chapter":"31","verse":"11","text":"जब सब इस्राएली तेरे परमेश्वर यहोवा के उस स्थान पर जिसे वह चुन लेगा आकर इकट्ठे हों, तब यह व्यवस्था सब इस्राएलियों को पढ़कर सुनाना।"},{"book":"व्यवस्थाविवरण","chapter":"31","verse":"12","text":"क्या पुरुष, क्या स्त्री, क्या बालक, क्या तुम्हारे फाटकों के भीतर के परदेशी, सब लोगों को इकट्ठा करना कि वे सुनकर सीखें, और तुम्हारे परमेश्वर यहोवा का भय मानकर, इस व्यवस्था के सारे वचनों के पालन करने में चौकसी करें,"},{"book":"व्यवस्थाविवरण","chapter":"31","verse":"13","text":"और उनके बच्चे जिन्होंने ये बातें नहीं सुनीं वे भी सुनकर सीखें, कि तुम्हारे परमेश्वर यहोवा का भय उस समय तक मानते रहें, जब तक तुम उस देश में जीवित रहो जिसके अधिकारी होने को तुम यरदन पार जा रहे हो।”"},{"book":"व्यवस्थाविवरण","chapter":"31","verse":"14","text":"फिर यहोवा ने मूसा से कहा, “तेरे मरने का दिन निकट है; तू यहोशू को बुलवा, और तुम दोनों मिलापवाले तम्बू में आकर उपस्थित हो कि मैं उसको आज्ञा दूँ।” तब मूसा और यहोशू जाकर मिलापवाले तम्बू में उपस्थित हुए।"},{"book":"व्यवस्थाविवरण","chapter":"31","verse":"15","text":"तब यहोवा ने उस तम्बू में बादल के खम्भे में होकर दर्शन दिया; और बादल का खम्भा तम्बू के द्वार पर ठहर गया।"},{"book":"व्यवस्थाविवरण","chapter":"31","verse":"16","text":"तब यहोवा ने मूसा से कहा, “तू तो अपने पुरखाओं के संग सो जाने पर है; और ये लोग उठकर उस देश के पराए देवताओं के पीछे जिनके मध्य वे जाकर रहेंगे व्यभिचारी हो जाएँगे, और मुझे त्याग कर उस वाचा को जो मैंने उनसे बाँधी है तोड़ेंगे।"},{"book":"व्यवस्थाविवरण","chapter":"31","verse":"17","text":"उस समय मेरा कोप इन पर भड़केगा, और मैं भी इन्हें त्याग कर इनसे अपना मुँह छिपा लूँगा, और ये आहार हो जाएँगे; और बहुत सी विपत्तियाँ और क्लेश इन पर आ पड़ेंगे, यहाँ तक कि ये उस समय कहेंगे, ‘क्या ये विपत्तियाँ हम पर इस कारण तो नहीं आ पड़ीं, क्योंकि हमारा परमेश्वर हमारे मध्य में नहीं रहा?’"},{"book":"व्यवस्थाविवरण","chapter":"31","verse":"18","text":"उस समय मैं उन सब बुराइयों के कारण जो ये पराए देवताओं की ओर फिरकर करेंगे निःसन्देह उनसे अपना मुँह छिपा लूँगा।"},{"book":"व्यवस्थाविवरण","chapter":"31","verse":"19","text":"इसलिए अब तुम यह गीत लिख लो, और तू इसे इस्राएलियों को सिखाकर कंठस्थ करा देना, इसलिए कि यह गीत उनके विरुद्ध मेरा साक्षी ठहरे।"},{"book":"व्यवस्थाविवरण","chapter":"31","verse":"20","text":"जब मैं इनको उस देश में पहुँचाऊँगा जिसे देने की मैंने इनके पूर्वजों से शपथ खाई थी, और जिसमें दूध और मधु की धाराएँ बहती हैं, और खाते-खाते इनका पेट भर जाए, और ये हष्ट-पुष्ट हो जाएँगे; तब ये पराए देवताओं की ओर फिरकर उनकी उपासना करने लगेंगे, और मेरा तिरस्कार करके मेरी वाचा को तोड़ देंगे।"},{"book":"व्यवस्थाविवरण","chapter":"31","verse":"21","text":"वरन् अभी भी जब मैं इन्हें उस देश में जिसके विषय मैंने शपथ खाई है पहुँचा नहीं चुका, मुझे मालूम है, कि ये क्या-क्या कल्पना कर रहे हैं; इसलिए जब बहुत सी विपत्तियाँ और क्लेश इन पर आ पड़ेंगे, तब यह गीत इन पर साक्षी देगा, क्योंकि इनकी सन्तान इसको कभी भी नहीं भूलेगी।”"},{"book":"व्यवस्थाविवरण","chapter":"31","verse":"22","text":"तब मूसा ने उसी दिन यह गीत लिखकर इस्राएलियों को सिखाया।"},{"book":"व्यवस्थाविवरण","chapter":"31","verse":"23","text":"और यहोवा ने नून के पुत्र यहोशू को यह आज्ञा दी, “हियाव बाँध और दृढ़ हो; क्योंकि इस्राएलियों को उस देश में जिसे उन्हें देने को मैंने उनसे शपथ खाई है तू पहुँचाएगा; और मैं आप तेरे संग रहूँगा।”"},{"book":"व्यवस्थाविवरण","chapter":"31","verse":"24","text":"जब मूसा इस व्यवस्था के वचन को आदि से अन्त तक पुस्तक में लिख चुका,"},{"book":"व्यवस्थाविवरण","chapter":"31","verse":"25","text":"तब उसने यहोवा का सन्दूक उठानेवाले लेवियों को आज्ञा दी31:25 तब उसने यहोवा का सन्दूक उठानेवाले लेवियों को आज्ञा दी: लेवी के पुत्र जो याजक थे। जो लेवी याजक नहीं थे वे न तो पवित्रस्थान में प्रवेश कर सकते थे और न ही वाचा के सन्दूक को छू सकते थे। ,"},{"book":"व्यवस्थाविवरण","chapter":"31","verse":"26","text":"“व्यवस्था की इस पुस्तक को लेकर अपने परमेश्वर यहोवा की वाचा के सन्दूक के पास रख दो31:26 वाचा के सन्दूक के पास रख दो: विधान की पुस्तक को परमपवित्र स्थान में वाचा के सन्दूक के पास रखना था। , कि यह वहाँ तुझ पर साक्षी देती रहे। (यूह. 5:45)"},{"book":"व्यवस्थाविवरण","chapter":"31","verse":"27","text":"क्योंकि तेरा बलवा और हठ मुझे मालूम है; देखो, मेरे जीवित और संग रहते हुए भी तुम यहोवा से बलवा करते आए हो; फिर मेरे मरने के बाद भी क्यों न करोगे!"},{"book":"व्यवस्थाविवरण","chapter":"31","verse":"28","text":"तुम अपने गोत्रों के सब वृद्ध लोगों को और अपने सरदारों को मेरे पास इकट्ठा करो, कि मैं उनको ये वचन सुनाकर उनके विरुद्ध आकाश और पृथ्वी दोनों को साक्षी बनाऊँ।"},{"book":"व्यवस्थाविवरण","chapter":"31","verse":"29","text":"क्योंकि मुझे मालूम है कि मेरी मृत्यु के बाद तुम बिल्कुल बिगड़ जाओगे, और जिस मार्ग में चलने की आज्ञा मैंने तुम को सुनाई है उसको भी तुम छोड़ दोगे; और अन्त के दिनों में जब तुम वह काम करके जो यहोवा की दृष्टि में बुरा है, अपनी बनाई हुई वस्तुओं की पूजा करके उसको रिस दिलाओगे, तब तुम पर विपत्ति आ पड़ेगी।”"},{"book":"व्यवस्थाविवरण","chapter":"31","verse":"30","text":"तब मूसा ने इस्राएल की सारी सभा को इस गीत के वचन आदि से अन्त तक कह सुनाए"}]}