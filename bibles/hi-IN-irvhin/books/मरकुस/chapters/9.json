{"data":[{"book":"मरकुस","chapter":"9","verse":"1","text":"और उसने उनसे कहा, “मैं तुम से सच कहता हूँ, कि जो यहाँ खड़े हैं, उनमें से कोई ऐसे हैं, कि जब तक परमेश्वर के राज्य को सामर्थ्य सहित आता हुआ न देख लें, तब तक मृत्यु का स्वाद कदापि न चखेंगे।”"},{"book":"मरकुस","chapter":"9","verse":"2","text":"छः दिन के बाद यीशु ने पतरस और याकूब और यूहन्ना को साथ लिया, और एकान्त में किसी ऊँचे पहाड़ पर ले गया; और उनके सामने उसका रूप बदल गया।"},{"book":"मरकुस","chapter":"9","verse":"3","text":"और उसका वस्त्र ऐसा चमकने लगा और यहाँ तक अति उज्‍ज्वल हुआ, कि पृथ्वी पर कोई धोबी भी वैसा उज्‍ज्वल नहीं कर सकता।"},{"book":"मरकुस","chapter":"9","verse":"4","text":"और उन्हें मूसा के साथ एलिय्याह9:4 मूसा के साथ एलिय्याह: मत्ती 17: 3 की टिप्पणी देखें। दिखाई दिया; और वे यीशु के साथ बातें करते थे।"},{"book":"मरकुस","chapter":"9","verse":"5","text":"इस पर पतरस ने यीशु से कहा, “हे रब्बी, हमारा यहाँ रहना अच्छा है: इसलिए हम तीन मण्डप बनाएँ; एक तेरे लिये, एक मूसा के लिये, और एक एलिय्याह के लिये।”"},{"book":"मरकुस","chapter":"9","verse":"6","text":"क्योंकि वह न जानता था कि क्या उत्तर दे, इसलिए कि वे बहुत डर गए थे।"},{"book":"मरकुस","chapter":"9","verse":"7","text":"तब एक बादल ने उन्हें छा लिया, और उस बादल में से यह शब्द निकला, “यह मेरा प्रिय पुत्र है; इसकी सुनो।” (2 पत. 1:17, भज. 2:7)"},{"book":"मरकुस","chapter":"9","verse":"8","text":"तब उन्होंने एकाएक चारों ओर दृष्टि की, और यीशु को छोड़ अपने साथ और किसी को न देखा।"},{"book":"मरकुस","chapter":"9","verse":"9","text":"पहाड़ से उतरते हुए, उसने उन्हें आज्ञा दी, कि जब तक मनुष्य का पुत्र मरे हुओं में से जी न उठे, तब तक जो कुछ तुम ने देखा है वह किसी से न कहना।"},{"book":"मरकुस","chapter":"9","verse":"10","text":"उन्होंने इस बात को स्मरण रखा; और आपस में वाद-विवाद करने लगे, “मरे हुओं में से जी उठने का क्या अर्थ है?”"},{"book":"मरकुस","chapter":"9","verse":"11","text":"और उन्होंने उससे पूछा, “शास्त्री क्यों कहते हैं, कि एलिय्याह का पहले आना अवश्य है?”"},{"book":"मरकुस","chapter":"9","verse":"12","text":"उसने उन्हें उत्तर दिया, “एलिय्याह सचमुच पहले आकर सब कुछ सुधारेगा, परन्तु मनुष्य के पुत्र के विषय में यह क्यों लिखा है, कि वह बहुत दुःख उठाएगा, और तुच्छ गिना जाएगा?"},{"book":"मरकुस","chapter":"9","verse":"13","text":"परन्तु मैं तुम से कहता हूँ, कि एलिय्याह तो आ चुका, और जैसा उसके विषय में लिखा है, उन्होंने जो कुछ चाहा उसके साथ किया।”"},{"book":"मरकुस","chapter":"9","verse":"14","text":"और जब वह चेलों के पास आया, तो देखा कि उनके चारों ओर बड़ी भीड़ लगी है और शास्त्री उनके साथ विवाद कर रहे हैं।"},{"book":"मरकुस","chapter":"9","verse":"15","text":"और उसे देखते ही सब बहुत ही आश्चर्य करने लगे, और उसकी ओर दौड़कर उसे नमस्कार किया।"},{"book":"मरकुस","chapter":"9","verse":"16","text":"उसने उनसे पूछा, “तुम इनसे क्या विवाद कर रहे हो?”"},{"book":"मरकुस","chapter":"9","verse":"17","text":"भीड़ में से एक ने उसे उत्तर दिया, “हे गुरु, मैं अपने पुत्र को, जिसमें गूँगी आत्मा समाई है, तेरे पास लाया था।"},{"book":"मरकुस","chapter":"9","verse":"18","text":"जहाँ कहीं वह उसे पकड़ती है, वहीं पटक देती है; और वह मुँह में फेन भर लाता, और दाँत पीसता, और सूखता जाता है। और मैंने तेरे चेलों से कहा, कि वे उसे निकाल दें, परन्तु वे निकाल न सके।”"},{"book":"मरकुस","chapter":"9","verse":"19","text":"यह सुनकर उसने उनसे उत्तर देके कहा, “हे अविश्वासी लोगों, मैं कब तक तुम्हारे साथ रहूँगा? और कब तक तुम्हारी सहूँगा? उसे मेरे पास लाओ।”"},{"book":"मरकुस","chapter":"9","verse":"20","text":"तब वे उसे उसके पास ले आए। और जब उसने उसे देखा, तो उस आत्मा ने तुरन्त उसे मरोड़ा, और वह भूमि पर गिरा, और मुँह से फेन बहाते हुए लोटने लगा।"},{"book":"मरकुस","chapter":"9","verse":"21","text":"उसने उसके पिता से पूछा, “इसकी यह दशा कब से है?” और उसने कहा, “बचपन से।"},{"book":"मरकुस","chapter":"9","verse":"22","text":"उसने इसे नाश करने के लिये कभी आग और कभी पानी में गिराया; परन्तु यदि तू कुछ कर सके, तो हम पर तरस खाकर हमारा उपकार कर।”"},{"book":"मरकुस","chapter":"9","verse":"23","text":"यीशु ने उससे कहा, “यदि तू कर सकता है! यह क्या बात है? विश्वास करनेवाले के लिये सब कुछ हो सकता है।”"},{"book":"मरकुस","chapter":"9","verse":"24","text":"बालक के पिता ने तुरन्त पुकारकर कहा, “हे प्रभु, मैं विश्वास करता हूँ; मेरे अविश्वास का उपाय कर।”"},{"book":"मरकुस","chapter":"9","verse":"25","text":"जब यीशु ने देखा, कि लोग दौड़कर भीड़ लगा रहे हैं, तो उसने अशुद्ध आत्मा को यह कहकर डाँटा, कि “हे गूँगी और बहरी आत्मा, मैं तुझे आज्ञा देता हूँ, उसमें से निकल आ, और उसमें फिर कभी प्रवेश न करना।”"},{"book":"मरकुस","chapter":"9","verse":"26","text":"तब वह चिल्लाकर, और उसे बहुत मरोड़कर, निकल आई; और बालक मरा हुआ सा हो गया, यहाँ तक कि बहुत लोग कहने लगे, कि वह मर गया।"},{"book":"मरकुस","chapter":"9","verse":"27","text":"परन्तु यीशु ने उसका हाथ पकड़ के उसे उठाया, और वह खड़ा हो गया।"},{"book":"मरकुस","chapter":"9","verse":"28","text":"जब वह घर में आया, तो उसके चेलों ने एकान्त में उससे पूछा, “हम उसे क्यों न निकाल सके?”"},{"book":"मरकुस","chapter":"9","verse":"29","text":"उसने उनसे कहा, “यह जाति बिना प्रार्थना किसी और उपाय से निकल नहीं सकती।”"},{"book":"मरकुस","chapter":"9","verse":"30","text":"फिर वे वहाँ से चले, और गलील में होकर जा रहे थे, वह नहीं चाहता था कि कोई जाने,"},{"book":"मरकुस","chapter":"9","verse":"31","text":"क्योंकि वह अपने चेलों को उपदेश देता और उनसे कहता था, “मनुष्य का पुत्र, मनुष्यों के हाथ में पकड़वाया जाएगा, और वे उसे मार डालेंगे; और वह मरने के तीन दिन बाद जी उठेगा।”"},{"book":"मरकुस","chapter":"9","verse":"32","text":"पर यह बात उनकी समझ में नहीं आई, और वे उससे पूछने से डरते थे।"},{"book":"मरकुस","chapter":"9","verse":"33","text":"फिर वे कफरनहूम में आए; और घर में आकर उसने उनसे पूछा, “रास्ते में तुम किस बात पर विवाद कर रहे थे?”"},{"book":"मरकुस","chapter":"9","verse":"34","text":"वे चुप रहे क्योंकि, मार्ग में उन्होंने आपस में यह वाद-विवाद किया था, कि हम में से बड़ा कौन है?"},{"book":"मरकुस","chapter":"9","verse":"35","text":"तब उसने बैठकर बारहों को बुलाया, और उनसे कहा, “यदि कोई बड़ा होना चाहे, तो सबसे छोटा और सब का सेवक बने।”"},{"book":"मरकुस","chapter":"9","verse":"36","text":"और उसने एक बालक को लेकर उनके बीच में खड़ा किया, और उसको गोद में लेकर उनसे कहा,"},{"book":"मरकुस","chapter":"9","verse":"37","text":"“जो कोई मेरे नाम से ऐसे बालकों में से किसी एक को भी ग्रहण करता है, वह मुझे ग्रहण करता है; और जो कोई मुझे ग्रहण करता, वह मुझे नहीं, वरन् मेरे भेजनेवाले को ग्रहण करता है।”"},{"book":"मरकुस","chapter":"9","verse":"38","text":"तब यूहन्ना ने उससे कहा, “हे गुरु, हमने एक मनुष्य को तेरे नाम से दुष्टात्माओं को निकालते देखा और हम उसे मना करने लगे, क्योंकि वह हमारे पीछे नहीं हो लेता था।”"},{"book":"मरकुस","chapter":"9","verse":"39","text":"यीशु ने कहा, “उसको मना मत करो; क्योंकि ऐसा कोई नहीं जो मेरे नाम से सामर्थ्य का काम करे, और आगे मेरी निन्दा करे,"},{"book":"मरकुस","chapter":"9","verse":"40","text":"क्योंकि जो हमारे विरोध में नहीं, वह हमारी ओर है।"},{"book":"मरकुस","chapter":"9","verse":"41","text":"जो कोई एक कटोरा पानी तुम्हें इसलिए पिलाए कि तुम मसीह के हो तो मैं तुम से सच कहता हूँ कि वह अपना प्रतिफल किसी तरह से न खोएगा।”"},{"book":"मरकुस","chapter":"9","verse":"42","text":"“जो कोई इन छोटों में से जो मुझ पर विश्वास करते हैं, किसी को ठोकर खिलाए तो उसके लिये भला यह है कि एक बड़ी चक्की का पाट उसके गले में लटकाया जाए और वह समुद्र में डाल दिया जाए।"},{"book":"मरकुस","chapter":"9","verse":"43","text":"यदि तेरा हाथ तुझे ठोकर खिलाए तो उसे काट डाल टुण्डा होकर जीवन में प्रवेश करना, तेरे लिये इससे भला है कि दो हाथ रहते हुए नरक के बीच उस आग में डाला जाए जो कभी बुझने की नहीं।"},{"book":"मरकुस","chapter":"9","verse":"44","text":"जहाँ उनका कीड़ा नहीं मरता और आग नहीं बुझती।"},{"book":"मरकुस","chapter":"9","verse":"45","text":"और यदि तेरा पाँव तुझे ठोकर खिलाए तो उसे काट डाल। लँगड़ा होकर जीवन में प्रवेश करना तेरे लिये इससे भला है, कि दो पाँव रहते हुए नरक में डाला जाए।"},{"book":"मरकुस","chapter":"9","verse":"46","text":"जहाँ उनका कीड़ा नहीं मरता और आग नहीं बुझती"},{"book":"मरकुस","chapter":"9","verse":"47","text":"और यदि तेरी आँख तुझे ठोकर खिलाए तो उसे निकाल डाल, काना होकर परमेश्वर के राज्य में प्रवेश करना तेरे लिये इससे भला है, कि दो आँख रहते हुए तू नरक में डाला जाए।"},{"book":"मरकुस","chapter":"9","verse":"48","text":"जहाँ उनका कीड़ा नहीं मरता और आग नहीं बुझती। (यशा. 66:24)"},{"book":"मरकुस","chapter":"9","verse":"49","text":"क्योंकि हर एक जन आग से नमकीन किया जाएगा।"},{"book":"मरकुस","chapter":"9","verse":"50","text":"नमक अच्छा है, पर यदि नमक का स्वाद बिगड़ जाए, तो उसे किस से नमकीन करोगे? अपने में नमक रखो, और आपस में मेल मिलाप से रहो।”"}]}