{"data":[{"book":"प्रेरितों के काम","chapter":"18","verse":"1","text":"इसके बाद पौलुस एथेंस को छोड़कर कुरिन्थुस में आया।"},{"book":"प्रेरितों के काम","chapter":"18","verse":"2","text":"और वहाँ अक्विला नामक एक यहूदी मिला, जिसका जन्म पुन्तुस में हुआ था; और अपनी पत्नी प्रिस्किल्ला के साथ इतालिया से हाल ही में आया था, क्योंकि क्लौदियुस ने सब यहूदियों को रोम से निकल जाने की आज्ञा दी थी, इसलिए वह उनके यहाँ गया।"},{"book":"प्रेरितों के काम","chapter":"18","verse":"3","text":"और उसका और उनका एक ही व्यापार था; इसलिए वह उनके साथ रहा, और वे काम करने लगे, और उनका व्यापार तम्बू बनाने का था।"},{"book":"प्रेरितों के काम","chapter":"18","verse":"4","text":"और वह हर एक सब्त के दिन आराधनालय में वाद-विवाद करके यहूदियों और यूनानियों को भी समझाता था।"},{"book":"प्रेरितों के काम","chapter":"18","verse":"5","text":"जब सीलास और तीमुथियुस मकिदुनिया से आए, तो पौलुस वचन सुनाने की धुन में लगकर यहूदियों को गवाही देता था कि यीशु ही मसीह है।"},{"book":"प्रेरितों के काम","chapter":"18","verse":"6","text":"परन्तु जब वे विरोध और निन्दा करने लगे, तो उसने अपने कपड़े झाड़कर उनसे कहा, “तुम्हारा लहू तुम्हारी सिर पर रहे! मैं निर्दोष हूँ। अब से मैं अन्यजातियों के पास जाऊँगा।”"},{"book":"प्रेरितों के काम","chapter":"18","verse":"7","text":"और वहाँ से चलकर वह तीतुस यूस्तुस नामक परमेश्वर के एक भक्त के घर में आया, जिसका घर आराधनालय से लगा हुआ था।"},{"book":"प्रेरितों के काम","chapter":"18","verse":"8","text":"तब आराधनालय के सरदार क्रिस्पुस18:8 क्रिस्पुस: वह कुलुस्सियों 1:14 में कुछ लोगों में से एक के रूप में उल्लेखित है जिसे पौलुस ने अपने हाथों से बपतिस्मा दिया था। ने अपने सारे घराने समेत प्रभु पर विश्वास किया; और बहुत से कुरिन्थवासियों ने सुनकर विश्वास किया और बपतिस्मा लिया।"},{"book":"प्रेरितों के काम","chapter":"18","verse":"9","text":"और प्रभु ने रात को दर्शन के द्वारा पौलुस से कहा, “मत डर, वरन् कहे जा और चुप मत रह;"},{"book":"प्रेरितों के काम","chapter":"18","verse":"10","text":"क्योंकि मैं तेरे साथ हूँ, और कोई तुझ पर चढ़ाई करके तेरी हानि न करेगा; क्योंकि इस नगर में मेरे बहुत से लोग हैं।” (यशा. 41:10, यशा. 43:5, यिर्म. 1:8)"},{"book":"प्रेरितों के काम","chapter":"18","verse":"11","text":"इसलिए वह उनमें परमेश्वर का वचन सिखाते हुए डेढ़ वर्ष तक रहा।"},{"book":"प्रेरितों के काम","chapter":"18","verse":"12","text":"जब गल्लियो अखाया देश का राज्यपाल था तो यहूदी लोग एका करके पौलुस पर चढ़ आए, और उसे न्याय आसन के सामने लाकर कहने लगे,"},{"book":"प्रेरितों के काम","chapter":"18","verse":"13","text":"“यह लोगों को समझाता है, कि परमेश्वर की उपासना ऐसी रीति से करें, जो व्यवस्था के विपरीत है।”"},{"book":"प्रेरितों के काम","chapter":"18","verse":"14","text":"जब पौलुस बोलने पर था, तो गल्लियो ने यहूदियों से कहा, “हे यहूदियों, यदि यह कुछ अन्याय या दुष्टता की बात होती तो उचित था कि मैं तुम्हारी सुनता।"},{"book":"प्रेरितों के काम","chapter":"18","verse":"15","text":"परन्तु यदि यह वाद-विवाद शब्दों, और नामों, और तुम्हारे यहाँ की व्यवस्था के विषय में है, तो तुम ही जानो; क्योंकि मैं इन बातों का न्यायी बनना नहीं चाहता।”"},{"book":"प्रेरितों के काम","chapter":"18","verse":"16","text":"और उसने उन्हें न्याय आसन के सामने से निकलवा दिया।"},{"book":"प्रेरितों के काम","chapter":"18","verse":"17","text":"तब सब लोगों ने आराधनालय के सरदार सोस्थिनेस को पकड़ के न्याय आसन के सामने मारा। परन्तु गल्लियो ने इन बातों की कुछ भी चिन्ता न की।"},{"book":"प्रेरितों के काम","chapter":"18","verse":"18","text":"अतः पौलुस बहुत दिन तक वहाँ रहा, फिर भाइयों से विदा होकर किंख्रिया में इसलिए सिर मुँड़ाया, क्योंकि उसने मन्नत मानी थी और जहाज पर सीरिया को चल दिया और उसके साथ प्रिस्किल्ला और अक्विला थे। (गिन. 6:18)"},{"book":"प्रेरितों के काम","chapter":"18","verse":"19","text":"और उसने इफिसुस18:19 इफिसुस: यह नगर इओनिआ, आसिया माइनर में था, करीब 40 मील स्मुरना के दक्षिण में था। में पहुँचकर उनको वहाँ छोड़ा, और आप ही आराधनालय में जाकर यहूदियों से विवाद करने लगा।"},{"book":"प्रेरितों के काम","chapter":"18","verse":"20","text":"जब उन्होंने उससे विनती की, “हमारे साथ और कुछ दिन रह।” तो उसने स्वीकार न किया;"},{"book":"प्रेरितों के काम","chapter":"18","verse":"21","text":"परन्तु यह कहकर उनसे विदा हुआ, “यदि परमेश्वर चाहे तो मैं तुम्हारे पास फिर आऊँगा।” तब इफिसुस से जहाज खोलकर चल दिया;"},{"book":"प्रेरितों के काम","chapter":"18","verse":"22","text":"और कैसरिया में उतरकर (यरूशलेम को) गया और कलीसिया को नमस्कार करके अन्ताकिया में आया।"},{"book":"प्रेरितों के काम","chapter":"18","verse":"23","text":"फिर कुछ दिन रहकर वहाँ से चला गया, और एक ओर से गलातिया और फ्रूगिया में सब चेलों को स्थिर करता फिरा।"},{"book":"प्रेरितों के काम","chapter":"18","verse":"24","text":"अपुल्लोस नामक एक यहूदी जिसका जन्म सिकन्दरिया18:24 सिकन्दरिया: सिकन्दरिया मिस्र का एक नगर था, इसे सिकंदर महान द्वारा स्थापित किया गया था। में हुआ था, जो विद्वान पुरुष था और पवित्रशास्त्र को अच्छी तरह से जानता था इफिसुस में आया।"},{"book":"प्रेरितों के काम","chapter":"18","verse":"25","text":"उसने प्रभु के मार्ग की शिक्षा पाई थी, और मन लगाकर यीशु के विषय में ठीक-ठीक सुनाता और सिखाता था, परन्तु वह केवल यूहन्ना के बपतिस्मा की बात जानता था।"},{"book":"प्रेरितों के काम","chapter":"18","verse":"26","text":"वह आराधनालय में निडर होकर बोलने लगा, पर प्रिस्किल्ला और अक्विला उसकी बातें सुनकर, उसे अपने यहाँ ले गए और परमेश्वर का मार्ग उसको और भी स्पष्ट रूप से बताया।"},{"book":"प्रेरितों के काम","chapter":"18","verse":"27","text":"और जब उसने निश्चय किया कि पार उतरकर अखाया को जाए तो भाइयों ने उसे ढाढ़स देकर चेलों को लिखा कि वे उससे अच्छी तरह मिलें, और उसने पहुँचकर वहाँ उन लोगों की बड़ी सहायता की जिन्होंने अनुग्रह के कारण विश्वास किया था।"},{"book":"प्रेरितों के काम","chapter":"18","verse":"28","text":"अपुल्लोस ने अपनी शक्ति और कौशल के साथ यहूदियों को सार्वजनिक रूप से अभिभूत किया, पवित्रशास्त्र से प्रमाण दे देकर कि यीशु ही मसीह है।"}]}