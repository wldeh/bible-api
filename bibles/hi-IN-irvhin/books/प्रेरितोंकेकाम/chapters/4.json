{"data":[{"book":"प्रेरितों के काम","chapter":"4","verse":"1","text":"जब पतरस और यूहन्ना लोगों से यह कह रहे थे, तो याजक और मन्दिर के सरदार और सदूकी उन पर चढ़ आए।"},{"book":"प्रेरितों के काम","chapter":"4","verse":"2","text":"वे बहुत क्रोधित हुए कि पतरस और यूहन्ना यीशु के विषय में सिखाते थे और उसके मरे हुओं में से जी उठने का प्रचार करते थे।"},{"book":"प्रेरितों के काम","chapter":"4","verse":"3","text":"और उन्होंने उन्हें पकड़कर दूसरे दिन तक हवालात में रखा क्योंकि संध्या हो गई थी।"},{"book":"प्रेरितों के काम","chapter":"4","verse":"4","text":"परन्तु वचन के सुननेवालों में से बहुतों ने विश्वास किया, और उनकी गिनती पाँच हजार पुरुषों के लगभग हो गई।"},{"book":"प्रेरितों के काम","chapter":"4","verse":"5","text":"दूसरे दिन ऐसा हुआ कि उनके सरदार और पुरनिए और शास्त्री।"},{"book":"प्रेरितों के काम","chapter":"4","verse":"6","text":"और महायाजक हन्ना और कैफा और यूहन्ना और सिकन्दर और जितने महायाजक के घराने के थे, सब यरूशलेम में इकट्ठे हुए।"},{"book":"प्रेरितों के काम","chapter":"4","verse":"7","text":"और पतरस और यूहन्ना को बीच में खड़ा करके पूछने लगे, “तुम ने यह काम किस सामर्थ्य से और किस नाम से किया है?”"},{"book":"प्रेरितों के काम","chapter":"4","verse":"8","text":"तब पतरस ने पवित्र आत्मा से परिपूर्ण होकर उनसे कहा,"},{"book":"प्रेरितों के काम","chapter":"4","verse":"9","text":"“हे लोगों के सरदारों और प्राचीनों4:9 सरदारों और प्राचीनों: पतरस ने सही सम्मान के साथ महासभा को संबोधित किया।, इस दुर्बल मनुष्य के साथ जो भलाई की गई है, यदि आज हम से उसके विषय में पूछताछ की जाती है, कि वह कैसे अच्छा हुआ।"},{"book":"प्रेरितों के काम","chapter":"4","verse":"10","text":"तो तुम सब और सारे इस्राएली लोग जान लें कि यीशु मसीह नासरी के नाम से जिसे तुम ने क्रूस पर चढ़ाया, और परमेश्वर ने मरे हुओं में से जिलाया, यह मनुष्य तुम्हारे सामने भला चंगा खड़ा है।"},{"book":"प्रेरितों के काम","chapter":"4","verse":"11","text":"यह वही पत्थर है जिसे तुम राजमिस्त्रियों ने तुच्छ जाना4:11 यह वही पत्थर है जिसे तुम राजमिस्त्रियों ने तुच्छ जाना: यह वही है जिसे लोगों ने अस्वीकार किया परन्तु परमेश्वर ने उसे अपनी योजना का आधार बना दिया।  और वह कोने के सिरे का पत्थर हो गया। (भज. 118:22,23, दानि. 2:34,35)"},{"book":"प्रेरितों के काम","chapter":"4","verse":"12","text":"और किसी दूसरे के द्वारा उद्धार नहीं; क्योंकि स्वर्ग के नीचे मनुष्यों में और कोई दूसरा नाम नहीं दिया गया, जिसके द्वारा हम उद्धार पा सके।”"},{"book":"प्रेरितों के काम","chapter":"4","verse":"13","text":"जब उन्होंने पतरस और यूहन्ना का साहस देखा, और यह जाना कि ये अनपढ़ और साधारण मनुष्य हैं, तो अचम्भा किया; फिर उनको पहचाना, कि ये यीशु के साथ रहे हैं।"},{"book":"प्रेरितों के काम","chapter":"4","verse":"14","text":"परन्तु उस मनुष्य को जो अच्छा हुआ था, उनके साथ खड़े देखकर, यहूदी उनके विरोध में कुछ न कह सके।"},{"book":"प्रेरितों के काम","chapter":"4","verse":"15","text":"परन्तु उन्हें महासभा के बाहर जाने की आज्ञा देकर, वे आपस में विचार करने लगे,"},{"book":"प्रेरितों के काम","chapter":"4","verse":"16","text":"“हम इन मनुष्यों के साथ क्या करें? क्योंकि यरूशलेम के सब रहनेवालों पर प्रगट है, कि इनके द्वारा एक प्रसिद्ध चिन्ह दिखाया गया है; और हम उसका इन्कार नहीं कर सकते।"},{"book":"प्रेरितों के काम","chapter":"4","verse":"17","text":"परन्तु इसलिए कि यह बात लोगों में और अधिक फैल न जाए, हम उन्हें धमकाएँ, कि वे इस नाम से फिर किसी मनुष्य से बातें न करें।”"},{"book":"प्रेरितों के काम","chapter":"4","verse":"18","text":"तब पतरस और यूहन्ना को बुलाया और चेतावनी देकर यह कहा, “यीशु के नाम से कुछ भी न बोलना और न सिखाना।”"},{"book":"प्रेरितों के काम","chapter":"4","verse":"19","text":"परन्तु पतरस और यूहन्ना ने उनको उत्तर दिया, “तुम ही न्याय करो, कि क्या यह परमेश्वर के निकट भला है, कि हम परमेश्वर की बात से बढ़कर तुम्हारी बात मानें?"},{"book":"प्रेरितों के काम","chapter":"4","verse":"20","text":"क्योंकि यह तो हम से हो नहीं सकता, कि जो हमने देखा और सुना है, वह न कहें।”"},{"book":"प्रेरितों के काम","chapter":"4","verse":"21","text":"तब उन्होंने उनको और धमकाकर छोड़ दिया, क्योंकि लोगों के कारण उन्हें दण्ड देने का कोई कारण नहीं मिला, इसलिए कि जो घटना हुई थी उसके कारण सब लोग परमेश्वर की बड़ाई करते थे।"},{"book":"प्रेरितों के काम","chapter":"4","verse":"22","text":"क्योंकि वह मनुष्य, जिस पर यह चंगा करने का चिन्ह दिखाया गया था, चालीस वर्ष से अधिक आयु का था।"},{"book":"प्रेरितों के काम","chapter":"4","verse":"23","text":"पतरस और यूहन्ना छूटकर अपने साथियों के पास आए, और जो कुछ प्रधान याजकों और प्राचीनों ने उनसे कहा था, उनको सुना दिया।"},{"book":"प्रेरितों के काम","chapter":"4","verse":"24","text":"यह सुनकर, उन्होंने एक चित्त होकर ऊँचे शब्द से परमेश्वर से कहा, “हे प्रभु, तू वही है जिसने स्वर्ग और पृथ्वी और समुद्र और जो कुछ उनमें है बनाया। (निर्ग. 20:11, भज. 146:6)"},{"book":"प्रेरितों के काम","chapter":"4","verse":"25","text":"तूने पवित्र आत्मा के द्वारा अपने सेवक हमारे पिता दाऊद के मुख से कहा,"},{"book":"प्रेरितों के काम","chapter":"4","verse":"26","text":"प्रभु और उसके अभिषिक्त के विरोध में पृथ्वी के राजा खड़े हुए,"},{"book":"प्रेरितों के काम","chapter":"4","verse":"27","text":"“क्योंकि सचमुच तेरे पवित्र सेवक यीशु के विरोध में, जिसे तूने अभिषेक किया, हेरोदेस और पुन्तियुस पिलातुस भी अन्यजातियों और इस्राएलियों के साथ इस नगर में इकट्ठे हुए, (यशा. 61:1)"},{"book":"प्रेरितों के काम","chapter":"4","verse":"28","text":"कि जो कुछ पहले से तेरी सामर्थ्य और मति से ठहरा था वही करें।"},{"book":"प्रेरितों के काम","chapter":"4","verse":"29","text":"अब हे प्रभु, उनकी धमकियों को देख; और अपने दासों को यह वरदान दे कि तेरा वचन बड़े साहस से सुनाएँ।"},{"book":"प्रेरितों के काम","chapter":"4","verse":"30","text":"और चंगा करने के लिये तू अपना हाथ बढ़ा कि चिन्ह और अद्भुत काम तेरे पवित्र सेवक यीशु के नाम से किए जाएँ।”"},{"book":"प्रेरितों के काम","chapter":"4","verse":"31","text":"जब वे प्रार्थना कर चुके, तो वह स्थान जहाँ वे इकट्ठे थे हिल गया4:31 हिल गया: आमतौर पर इसका अर्थ “तीव्र कम्पन,” भूकम्प का झटका या हवा से हिलाए गए पेड़ो के रूप में होता है, और वे सब पवित्र आत्मा से परिपूर्ण हो गए, और परमेश्वर का वचन साहस से सुनाते रहे।"},{"book":"प्रेरितों के काम","chapter":"4","verse":"32","text":"और विश्वास करनेवालों की मण्डली एक चित्त और एक मन की थी, यहाँ तक कि कोई भी अपनी सम्पत्ति अपनी नहीं कहता था, परन्तु सब कुछ साझे का था।"},{"book":"प्रेरितों के काम","chapter":"4","verse":"33","text":"और प्रेरित बड़ी सामर्थ्य से प्रभु यीशु के जी उठने की गवाही देते रहे और उन सब पर बड़ा अनुग्रह था।"},{"book":"प्रेरितों के काम","chapter":"4","verse":"34","text":"और उनमें कोई भी दरिद्र न था, क्योंकि जिनके पास भूमि या घर थे, वे उनको बेच-बेचकर, बिकी हुई वस्तुओं का दाम लाते, और उसे प्रेरितों के पाँवों पर रखते थे।"},{"book":"प्रेरितों के काम","chapter":"4","verse":"35","text":"और जैसी जिसे आवश्यकता होती थी, उसके अनुसार हर एक को बाँट दिया करते थे।"},{"book":"प्रेरितों के काम","chapter":"4","verse":"36","text":"और यूसुफ नामक, साइप्रस का एक लेवी था जिसका नाम प्रेरितों ने बरनबास अर्थात् (शान्ति का पुत्र) रखा था।"},{"book":"प्रेरितों के काम","chapter":"4","verse":"37","text":"उसकी कुछ भूमि थी, जिसे उसने बेचा, और दाम के रुपये लाकर प्रेरितों के पाँवों पर रख दिए।"}]}