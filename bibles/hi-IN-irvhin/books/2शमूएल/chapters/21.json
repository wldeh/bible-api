{"data":[{"book":"2 शमूएल","chapter":"21","verse":"1","text":"दाऊद के दिनों में लगातार तीन वर्ष तक अकाल पड़ा; तो दाऊद ने यहोवा से प्रार्थना की। यहोवा ने कहा, “यह शाऊल और उसके खूनी घराने21:1 खूनी घराने: निर्दोषों का संहार करनेवाले परिवार का दोष।  के कारण हुआ, क्योंकि उसने गिबोनियों को मरवा डाला था।”"},{"book":"2 शमूएल","chapter":"21","verse":"2","text":"तब राजा ने गिबोनियों को बुलाकर उनसे बातें की। गिबोनी लोग तो इस्राएलियों में से नहीं थे, वे बचे हुए एमोरियों में से थे; और इस्राएलियों ने उनके साथ शपथ खाई थी, परन्तु शाऊल को जो इस्राएलियों और यहूदियों के लिये जलन हुई थी, इससे उसने उन्हें मार डालने के लिये यत्न किया था।"},{"book":"2 शमूएल","chapter":"21","verse":"3","text":"तब दाऊद ने गिबोनियों से पूछा, “मैं तुम्हारे लिये क्या करूँ? और क्या करके ऐसा प्रायश्चित करूँ, कि तुम यहोवा के निज भाग को आशीर्वाद दे सको?”"},{"book":"2 शमूएल","chapter":"21","verse":"4","text":"गिबोनियों ने उससे कहा, “हमारे और शाऊल या उसके घराने के मध्य रुपये पैसे का कुछ झगड़ा नहीं; और न हमारा काम है कि किसी इस्राएली को मार डालें।” उसने कहा, “जो कुछ तुम कहो, वही मैं तुम्हारे लिये करूँगा।”"},{"book":"2 शमूएल","chapter":"21","verse":"5","text":"उन्होंने राजा से कहा, “जिस पुरुष ने हमको नष्ट कर दिया, और हमारे विरुद्ध ऐसी युक्ति की कि हमारा ऐसा सत्यानाश हो जाएँ, कि इस्राएल के देश में आगे को न रह सकें,"},{"book":"2 शमूएल","chapter":"21","verse":"6","text":"उसके वंश के सात जन हमें सौंप दिए जाएँ, और हम उन्हें यहोवा के लिये यहोवा के चुने हुए शाऊल की गिबा नामक बस्ती में फांसी देंगे।” राजा ने कहा, “मैं उनको सौंप दूँगा।”"},{"book":"2 शमूएल","chapter":"21","verse":"7","text":"परन्तु दाऊद ने और शाऊल के पुत्र योनातान ने21:7 दाऊद ने और .... योनातान ने: यहोवा की शपथ खाई थी। गिबोनियों के साथ शपथ खाकर उसे तोड़ने के कारण शाऊल सम्पूर्ण इस्राएल पर आपदा का कारण हुआ था, इसलिए दाऊद योनातान के साथ खाई अपनी शपथ के विषय अत्यधिक संदर्भ था।  आपस में यहोवा की शपथ खाई थी, इस कारण राजा ने योनातान के पुत्र मपीबोशेत को जो शाऊल का पोता था बचा रखा।"},{"book":"2 शमूएल","chapter":"21","verse":"8","text":"परन्तु अर्मोनी और मपीबोशेत नामक, अय्या की बेटी रिस्पा के दोनों पुत्र जो शाऊल से उत्पन्न हुए थे; और शाऊल की बेटी मीकल के पाँचों बेटे, जो वह महोलवासी बर्जिल्लै के पुत्र अद्रीएल की ओर से थे, इनको राजा ने पकड़वाकर"},{"book":"2 शमूएल","chapter":"21","verse":"9","text":"गिबोनियों के हाथ सौंप दिया, और उन्होंने उन्हें पहाड़ पर यहोवा के सामने फांसी दी, और सातों एक साथ नष्ट हुए। उनका मार डाला जाना तो कटनी के पहले दिनों में, अर्थात् जौ की कटनी के आरम्भ में हुआ।"},{"book":"2 शमूएल","chapter":"21","verse":"10","text":"तब अय्या की बेटी रिस्पा ने टाट लेकर, कटनी के आरम्भ से लेकर जब तक आकाश से उन पर अत्यन्त वर्षा न हुई, तब तक चट्टान पर उसे अपने नीचे बिछाये रही; और न तो दिन में आकाश के पक्षियों को, और न रात में जंगली पशुओं को उन्हें छूने दिया।"},{"book":"2 शमूएल","chapter":"21","verse":"11","text":"जब अय्या की बेटी शाऊल की रखैल रिस्पा के इस काम का समाचार दाऊद को मिला,"},{"book":"2 शमूएल","chapter":"21","verse":"12","text":"तब दाऊद ने जाकर शाऊल और उसके पुत्र योनातान की हड्डियों को गिलादी याबेश के लोगों से ले लिया, जिन्होंने उन्हें बेतशान के उस चौक से चुरा लिया था, जहाँ पलिश्तियों ने उन्हें उस दिन टाँगा था, जब उन्होंने शाऊल को गिलबो पहाड़ पर मार डाला था;"},{"book":"2 शमूएल","chapter":"21","verse":"13","text":"वह वहाँ से शाऊल और उसके पुत्र योनातान की हड्डियों को ले आया; और फांसी पाए हुओं की हड्डियाँ भी इकट्ठी की गईं।"},{"book":"2 शमूएल","chapter":"21","verse":"14","text":"और शाऊल और उसके पुत्र योनातान की हड्डियाँ बिन्यामीन के देश के जेला में शाऊल के पिता कीश के कब्रिस्तान में गाड़ी गईं; और दाऊद की सब आज्ञाओं के अनुसार काम हुआ। उसके बाद परमेश्वर ने देश के लिये प्रार्थना सुन ली।"},{"book":"2 शमूएल","chapter":"21","verse":"15","text":"पलिश्तियों ने इस्राएल से फिर युद्ध किया, और दाऊद अपने जनों समेत जाकर पलिश्तियों से लड़ने लगा; परन्तु दाऊद थक गया।"},{"book":"2 शमूएल","chapter":"21","verse":"16","text":"तब यिशबोबनोब, जो रापा के वंश का था, और उसके भाले का फल तौल में तीन सौ शेकेल पीतल का था, और वह नई तलवार बाँधे हुए था, उसने दाऊद को मारने का ठान लिया था।"},{"book":"2 शमूएल","chapter":"21","verse":"17","text":"परन्तु सरूयाह के पुत्र अबीशै ने दाऊद की सहायता करके उस पलिश्ती को ऐसा मारा कि वह मर गया। तब दाऊद के जनों ने शपथ खाकर उससे कहा, “तू फिर हमारे संग युद्ध को जाने न पाएगा, ऐसा न हो कि तेरे मरने से इस्राएल का दिया बुझ जाए।”"},{"book":"2 शमूएल","chapter":"21","verse":"18","text":"इसके बाद पलिश्तियों के साथ गोब में फिर युद्ध हुआ; उस समय हूशाई सिब्बकै ने रपाईवंशी सप को मारा।"},{"book":"2 शमूएल","chapter":"21","verse":"19","text":"गोब में पलिश्तियों के साथ फिर युद्ध हुआ; उसमें बैतलहमवासी यारयोरगीम के पुत्र एल्हनान ने गतवासी गोलियत को मार डाला, जिसके बर्छे की छड़ जुलाहे की डोंगी के समान थी।"},{"book":"2 शमूएल","chapter":"21","verse":"20","text":"फिर गत में भी युद्ध हुआ, और वहाँ बड़े डील-डौल वाला एक रपाईवंशी पुरुष था, जिसके एक-एक हाथ पाँव में, छः छः उँगली, अर्थात् गिनती में चौबीस उँगलियाँ थीं।"},{"book":"2 शमूएल","chapter":"21","verse":"21","text":"जब उसने इस्राएल को ललकारा, तब दाऊद के भाई शिमआह के पुत्र योनातान ने उसे मारा।"},{"book":"2 शमूएल","chapter":"21","verse":"22","text":"ये ही चार21:22 ये ही चार: आवश्यक नहीं कि वे चारों भाई थे परन्तु वे चारों उन दानवों की जाती, रापाई से थे। गत में उस रापा से उत्पन्न हुए थे; और वे दाऊद और उसके जनों से मार डाले गए।"}]}