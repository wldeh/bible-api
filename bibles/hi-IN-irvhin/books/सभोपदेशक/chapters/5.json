{"data":[{"book":"सभोपदेशक","chapter":"5","verse":"1","text":"जब तू परमेश्वर के भवन में जाए, तब सावधानी से चलना; सुनने के लिये समीप जाना5:1 सुनने के लिये समीप जाना: सम्भवत: इसका अर्थ है कि “सुनने और आज्ञा मानने के लिये निकट आना बलि चढ़ाने से अधिक उत्तम है। मूर्खों के बलिदान चढ़ाने से अच्छा है; क्योंकि वे नहीं जानते कि बुरा करते हैं।"},{"book":"सभोपदेशक","chapter":"5","verse":"2","text":"बातें करने में उतावली न करना, और न अपने मन से कोई बात उतावली से परमेश्वर के सामने निकालना, क्योंकि परमेश्वर स्वर्ग में हैं और तू पृथ्वी पर है; इसलिए तेरे वचन थोड़े ही हों।"},{"book":"सभोपदेशक","chapter":"5","verse":"3","text":"क्योंकि जैसे कार्य की अधिकता के कारण स्वप्न देखा जाता है, वैसे ही बहुत सी बातों का बोलनेवाला मूर्ख ठहरता है।"},{"book":"सभोपदेशक","chapter":"5","verse":"4","text":"जब तू परमेश्वर के लिये मन्नत माने, तब उसके पूरा करने में विलम्ब न करना; क्योंकि वह मूर्खों से प्रसन्न नहीं होता। जो मन्नत तूने मानी हो उसे पूरी करना।"},{"book":"सभोपदेशक","chapter":"5","verse":"5","text":"मन्नत मानकर पूरी न करने से मन्नत का न मानना ही अच्छा है।"},{"book":"सभोपदेशक","chapter":"5","verse":"6","text":"कोई वचन कहकर अपने को पाप में न फँसाना5:6 कोई वचन कहकर अपने को पाप में न फँसाना: बिना सोचे समझे शपथ नहीं खाना कि फिर उसे टालना पड़े और वह पूरी न हो। , और न परमेश्वर के दूत के सामने कहना कि यह भूल से हुआ; परमेश्वर क्यों तेरा बोल सुनकर क्रोधित हो, और तेरे हाथ के कार्यों को नष्ट करे?"},{"book":"सभोपदेशक","chapter":"5","verse":"7","text":"क्योंकि स्वप्नों की अधिकता से व्यर्थ बातों की बहुतायत होती है: परन्तु तू परमेश्वर का भय मानना।"},{"book":"सभोपदेशक","chapter":"5","verse":"8","text":"यदि तू किसी प्रान्त में निर्धनों पर अंधेर और न्याय और धर्म को बिगड़ता देखे, तो इससे चकित न होना; क्योंकि एक अधिकारी से बड़ा दूसरा रहता है जिसे इन बातों की सुधि रहती है, और उनसे भी और अधिक बड़े रहते हैं।"},{"book":"सभोपदेशक","chapter":"5","verse":"9","text":"भूमि की उपज सब के लिये है, वरन् खेती से राजा का भी काम निकलता है।"},{"book":"सभोपदेशक","chapter":"5","verse":"10","text":"जो रुपये से प्रीति रखता है वह रुपये से तृप्त न होगा; और न जो बहुत धन से प्रीति रखता है, लाभ से यह भी व्यर्थ है।"},{"book":"सभोपदेशक","chapter":"5","verse":"11","text":"जब सम्पत्ति बढ़ती है, तो उसके खानेवाले भी बढ़ते हैं, तब उसके स्वामी को इसे छोड़ और क्या लाभ होता है कि उस सम्पत्ति को अपनी आँखों से देखे?"},{"book":"सभोपदेशक","chapter":"5","verse":"12","text":"परिश्रम करनेवाला चाहे थोड़ा खाए, या बहुत, तो भी उसकी नींद सुखदाई होती है; परन्तु धनी के धन बढ़ने के कारण उसको नींद नहीं आती।"},{"book":"सभोपदेशक","chapter":"5","verse":"13","text":"मैंने सूर्य के नीचे एक बड़ी बुरी बला देखी है; अर्थात् वह धन जिसे उसके मालिक ने अपनी ही हानि के लिये रखा हो,"},{"book":"सभोपदेशक","chapter":"5","verse":"14","text":"और वह धन किसी बुरे काम में उड़ जाता है; और उसके घर में बेटा उत्पन्न होता है परन्तु उसके हाथ में कुछ नहीं रहता।"},{"book":"सभोपदेशक","chapter":"5","verse":"15","text":"जैसा वह माँ के पेट से निकला वैसा ही लौट जाएगा; नंगा ही, जैसा आया था, और अपने परिश्रम के बदले कुछ भी न पाएगा जिसे वह अपने हाथ में ले जा सके। (1 तीमु. 6:7)"},{"book":"सभोपदेशक","chapter":"5","verse":"16","text":"यह भी एक बड़ी बला है कि जैसा वह आया, ठीक वैसा ही वह जाएगा; उसे उस व्यर्थ परिश्रम से और क्या लाभ है?"},{"book":"सभोपदेशक","chapter":"5","verse":"17","text":"केवल इसके कि उसने जीवन भर अंधकार में भोजन किया, और बहुत ही दुःखित और रोगी रहा और क्रोध भी करता रहा?"},{"book":"सभोपदेशक","chapter":"5","verse":"18","text":"सुन, जो भली बात मैंने देखी है, वरन् जो उचित है, वह यह कि मनुष्य खाए और पीए और अपने परिश्रम से जो वह सूर्य के नीचे करता है, अपनी सारी आयु भर जो परमेश्वर ने उसे दी है, सुखी रहे क्योंकि उसका भाग यही है।"},{"book":"सभोपदेशक","chapter":"5","verse":"19","text":"वरन् हर एक मनुष्य जिसे परमेश्वर ने धन-सम्पत्ति दी हो, और उनसे आनन्द भोगने और उसमें से अपना भाग लेने और परिश्रम करते हुए आनन्द करने को शक्ति भी दी हो यह परमेश्वर का वरदान है5:19 यह परमेश्वर का वरदान है: वह परमेश्वर के ज्ञान में रहे तो उसके दिन शान्ति और सुख से बीत जाएँगे। ।"},{"book":"सभोपदेशक","chapter":"5","verse":"20","text":"इस जीवन के दिन उसे बहुत स्मरण न रहेंगे, क्योंकि परमेश्वर उसकी सुन सुनकर उसके मन को आनन्दमय रखता है।"}]}