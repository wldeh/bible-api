{"data":[{"book":"यिर्मयाह","chapter":"6","verse":"1","text":"हे बिन्यामीनियों, यरूशलेम में से अपना-अपना सामान लेकर भागो! तकोआ में नरसिंगा फूँको, और बेथक्केरेम पर झण्डा ऊँचा करो; क्योंकि उत्तर की दिशा से आनेवाली विपत्ति बड़ी और विनाश लानेवाली है।"},{"book":"यिर्मयाह","chapter":"6","verse":"2","text":"सिय्योन की सुन्दर और सुकुमार बेटी को मैं नाश करने पर हूँ।"},{"book":"यिर्मयाह","chapter":"6","verse":"3","text":"चरवाहे अपनी-अपनी भेड़-बकरियाँ संग लिए हुए उस पर चढ़कर उसके चारों ओर अपने तम्बू खड़े करेंगे, वे अपने-अपने पास की घास चरा लेंगे।"},{"book":"यिर्मयाह","chapter":"6","verse":"4","text":"“आओ, उसके विरुद्ध युद्ध की तैयारी करो; उठो, हम दोपहर को चढ़ाई करें!” “हाय, हाय, दिन ढलता जाता है, और साँझ की परछाई लम्बी हो चली है!”"},{"book":"यिर्मयाह","chapter":"6","verse":"5","text":"“उठो, हम रात ही रात चढ़ाई करें और उसके महलों को ढा दें।”"},{"book":"यिर्मयाह","chapter":"6","verse":"6","text":"सेनाओं का यहोवा तुम से कहता है, “वृक्ष काट-काटकर यरूशलेम के विरुद्ध मोर्चा बाँधो! यह वही नगर है जो दण्ड के योग्य है; इसमें अंधेर ही अंधेर भरा हुआ है।"},{"book":"यिर्मयाह","chapter":"6","verse":"7","text":"जैसा कुएँ में से नित्य नया जल निकला करता है, वैसा ही इस नगर में से नित्य नई बुराई निकलती है; इसमें उत्पात और उपद्रव का कोलाहल मचा रहता है; चोट और मारपीट मेरे देखने में6:7 मेरे देखने में: चोट और रोग को मैं सदैव ही देखता रहता हूँ, गरीबी और कमी रोग/चोट का कारण थे।  निरन्तर आती है।"},{"book":"यिर्मयाह","chapter":"6","verse":"8","text":"हे यरूशलेम, ताड़ना से ही मान ले, नहीं तो तू मेरे मन से भी उतर जाएगी; और, मैं तुझको उजाड़ कर निर्जन कर डालूँगा।”"},{"book":"यिर्मयाह","chapter":"6","verse":"9","text":"सेनाओं का यहोवा यह कहता है, “इस्राएल के सब बचे हुए दाखलता के समान ढूँढ़कर तोड़े जाएँगे; दाख के तोड़नेवाले के समान उस लता की डालियों पर फिर अपना हाथ लगा।”"},{"book":"यिर्मयाह","chapter":"6","verse":"10","text":"मैं किस से बोलूँ और किसको चिताकर कहूँ कि वे मानें? देख, ये ऊँचा सुनते हैं, वे ध्यान भी नहीं दे सकते; देख, यहोवा के वचन की वे निन्दा करते और उसे नहीं चाहते हैं। (प्रेरि. 7:51)"},{"book":"यिर्मयाह","chapter":"6","verse":"11","text":"इस कारण यहोवा का कोप मेरे मन में भर गया है; मैं उसे रोकते-रोकते थक गया हूँ। “बाजारों में बच्चों पर और जवानों की सभा में भी उसे उण्डेल दे; क्योंकि पति अपनी पत्नी के साथ और अधेड़ बूढ़े के साथ पकड़ा जाएगा।"},{"book":"यिर्मयाह","chapter":"6","verse":"12","text":"उन लोगों के घर और खेत और स्त्रियाँ सब दूसरों की हो जाएँगीं; क्योंकि मैं इस देश के रहनेवालों पर हाथ बढ़ाऊँगा,” यहोवा की यही वाणी है।"},{"book":"यिर्मयाह","chapter":"6","verse":"13","text":"“क्योंकि उनमें छोटे से लेकर बड़े तक सब के सब लालची हैं6:13 सब के सब लालची हैं: यथार्थ में सब ने लाभ उठाया हैं। सांसारिक लाभ उठाने की मानसिकता से स्वर्ग का लाभ नहीं मिलता है। ; और क्या भविष्यद्वक्ता क्या याजक सब के सब छल से काम करते हैं।"},{"book":"यिर्मयाह","chapter":"6","verse":"14","text":"वे, ‘शान्ति है, शान्ति’, ऐसा कह कहकर मेरी प्रजा के घाव को ऊपर ही ऊपर चंगा करते हैं, परन्तु शान्ति कुछ भी नहीं। (यहे. 13:10)"},{"book":"यिर्मयाह","chapter":"6","verse":"15","text":"क्या वे कभी अपने घृणित कामों के कारण लज्जित हुए? नहीं, वे कुछ भी लज्जित नहीं हुए; वे लज्जित होना जानते ही नहीं; इस कारण जब और लोग नीचे गिरें, तब वे भी गिरेंगे, और जब मैं उनको दण्ड देने लगूँगा, तब वे ठोकर खाकर गिरेंगे,” यहोवा का यही वचन है।"},{"book":"यिर्मयाह","chapter":"6","verse":"16","text":"यहोवा यह भी कहता है, “सड़कों पर खड़े होकर देखो, और पूछो कि प्राचीनकाल का अच्छा मार्ग कौन सा है, उसी में चलो, और तुम अपने-अपने मन में चैन पाओगे। पर उन्होंने कहा, ‘हम उस पर न चलेंगे।’ (व्यव. 32:7)"},{"book":"यिर्मयाह","chapter":"6","verse":"17","text":"मैंने तुम्हारे लिये पहरुए बैठाकर कहा, ‘नरसिंगे का शब्द ध्यान से सुनना!’ पर उन्होंने कहा, ‘हम न सुनेंगे।’"},{"book":"यिर्मयाह","chapter":"6","verse":"18","text":"इसलिए, हे जातियों, सुनो, और हे मण्डली, देख, कि इन लोगों में क्या हो रहा है।"},{"book":"यिर्मयाह","chapter":"6","verse":"19","text":"हे पृथ्वी, सुन; देख, कि मैं इस जाति पर वह विपत्ति ले आऊँगा जो उनकी कल्पनाओं का फल है, क्योंकि इन्होंने मेरे वचनों पर ध्यान नहीं लगाया, और मेरी शिक्षा को इन्होंने निकम्मी जाना है।"},{"book":"यिर्मयाह","chapter":"6","verse":"20","text":"मेरे लिये जो लोबान शेबा से, और सुगन्धित नरकट जो दूर देश से आता है, इसका क्या प्रयोजन है? तुम्हारे होमबलियों से मैं प्रसन्न नहीं हूँ6:20 तुम्हारे होमबलियों से मैं प्रसन्न नहीं हूँ: परमेश्वर अनुष्ठान आधारित सेवाओं को अस्वीकार नहीं करता है परन्तु व्यक्तिगत पवित्रता और नैतिकता की जगह उसके प्रति-स्थापन को अस्वीकार करता है।, और न तुम्हारे मेलबलि मुझे मीठे लगते हैं।"},{"book":"यिर्मयाह","chapter":"6","verse":"21","text":"“इस कारण यहोवा ने यह कहा है, ‘देखो, मैं इस प्रजा के आगे ठोकर रखूँगा, और बाप और बेटा, पड़ोसी और मित्र, सब के सब ठोकर खाकर नाश होंगे।’”"},{"book":"यिर्मयाह","chapter":"6","verse":"22","text":"यहोवा यह कहता है, “देखो, उत्तर से वरन् पृथ्वी की छोर से एक बड़ी जाति के लोग इस देश के विरोध में उभारे जाएँगे।"},{"book":"यिर्मयाह","chapter":"6","verse":"23","text":"वे धनुष और बर्छी धारण किए हुए आएँगे, वे क्रूर और निर्दयी हैं, और जब वे बोलते हैं तब मानो समुद्र गरजता है; वे घोड़ों पर चढ़े हुए आएँगे, हे सिय्योन, वे वीर के समान सशस्त्र होकर तुझ पर चढ़ाई करेंगे।”"},{"book":"यिर्मयाह","chapter":"6","verse":"24","text":"इसका समाचार सुनते ही हमारे हाथ ढीले पड़ गए हैं; हम संकट में पड़े हैं; जच्चा की सी पीड़ा हमको उठी है।"},{"book":"यिर्मयाह","chapter":"6","verse":"25","text":"मैदान में मत निकलो, मार्ग में भी न चलो; क्योंकि वहाँ शत्रु की तलवार और चारों ओर भय दिखाई पड़ता है।"},{"book":"यिर्मयाह","chapter":"6","verse":"26","text":"हे मेरी प्रजा कमर में टाट बाँध, और राख में लोट; जैसा एकलौते पुत्र के लिये विलाप होता है वैसा ही बड़ा शोकमय विलाप कर; क्योंकि नाश करनेवाला हम पर अचानक आ पड़ेगा।"},{"book":"यिर्मयाह","chapter":"6","verse":"27","text":"“मैंने इसलिए तुझे अपनी प्रजा के बीच गुम्मट और गढ़ ठहरा दिया कि तू उनकी चाल परखे और जान ले।"},{"book":"यिर्मयाह","chapter":"6","verse":"28","text":"वे सब बहुत ही हठी हैं, वे लुतराई करते फिरते हैं; उन सभी की चाल बिगड़ी है, वे निरा तांबा और लोहा ही हैं।"},{"book":"यिर्मयाह","chapter":"6","verse":"29","text":"धौंकनी जल गई, सीसा आग में जल गया; ढालनेवाले ने व्यर्थ ही ढाला है; क्योंकि बुरे लोग नहीं निकाले गए।"},{"book":"यिर्मयाह","chapter":"6","verse":"30","text":"उनका नाम खोटी चाँदी पड़ेगा, क्योंकि यहोवा ने उनको खोटा पाया है।”"}]}