{"data":[{"book":"न्यायियों","chapter":"20","verse":"1","text":"तब दान से लेकर बेर्शेबा तक के सब इस्राएली और गिलाद के लोग भी निकले, और उनकी मण्डली एकमत होकर मिस्पा में20:1 मिस्पा में: इसमें मिलापवाले तम्बू का विधमान होना अभिप्रेत है (न्या.11:1) बिन्यामीन के क्षेत्र में मिस्पा। (यहो.18:26)  यहोवा के पास इकट्ठी हुई।"},{"book":"न्यायियों","chapter":"20","verse":"2","text":"और सारी प्रजा के प्रधान लोग, वरन् सब इस्राएली गोत्रों के लोग जो चार लाख तलवार चलानेवाले प्यादे थे, परमेश्वर की प्रजा की सभा में उपस्थित हुए।"},{"book":"न्यायियों","chapter":"20","verse":"3","text":"(बिन्यामीनियों ने तो सुना कि इस्राएली मिस्पा को आए हैं।) और इस्राएली पूछने लगे, “हम से कहो, यह बुराई कैसे हुई?”"},{"book":"न्यायियों","chapter":"20","verse":"4","text":"उस मार डाली हुई स्त्री के लेवीय पति ने उत्तर दिया, “मैं अपनी रखैल समेत बिन्यामीन के गिबा में टिकने को गया था।"},{"book":"न्यायियों","chapter":"20","verse":"5","text":"तब गिबा के पुरुषों ने मुझ पर चढ़ाई की, और रात के समय घर को घेर के मुझे घात करना चाहा; और मेरी रखैल से इतना कुकर्म किया कि वह मर गई।"},{"book":"न्यायियों","chapter":"20","verse":"6","text":"तब मैंने अपनी रखैल को लेकर टुकड़े-टुकड़े किया, और इस्राएलियों के भाग के सारे देश में भेज दिया, उन्होंने तो इस्राएल में महापाप और मूर्खता का काम किया है।"},{"book":"न्यायियों","chapter":"20","verse":"7","text":"सुनो, हे इस्राएलियों, सब के सब देखो, और यहीं अपनी सम्मति दो।”"},{"book":"न्यायियों","chapter":"20","verse":"8","text":"तब सब लोग एक मन हो, उठकर कहने लगे, “न तो हम में से कोई अपने डेरे जाएगा, और न कोई अपने घर की ओर मुड़ेगा।"},{"book":"न्यायियों","chapter":"20","verse":"9","text":"परन्तु अब हम गिबा से यह करेंगे, अर्थात् हम चिट्ठी डाल डालकर उस पर चढ़ाई करेंगे,"},{"book":"न्यायियों","chapter":"20","verse":"10","text":"और हम सब इस्राएली गोत्रों में सौ पुरुषों में से दस, और हजार पुरुषों में से एक सौ, और दस हजार में से एक हजार पुरुषों को ठहराएँ, कि वे सेना के लिये भोजनवस्तु पहुँचाए; इसलिए कि हम बिन्यामीन के गिबा में पहुँचकर उसको उस मूर्खता का पूरा फल भुगता सके जो उन्होंने इस्राएल में की है।”"},{"book":"न्यायियों","chapter":"20","verse":"11","text":"तब सब इस्राएली पुरुष उस नगर के विरुद्ध एक पुरुष की समान संगठित होकर इकट्ठे हो गए।"},{"book":"न्यायियों","chapter":"20","verse":"12","text":"और इस्राएली गोत्रियों ने बिन्यामीन के सारे गोत्रियों में कितने मनुष्य यह, पूछने को भेजे, “यह क्या बुराई है जो तुम लोगों में की गई है?"},{"book":"न्यायियों","chapter":"20","verse":"13","text":"अब उन गिबावासी लुच्चों को हमारे हाथ कर दो, कि हम उनको जान से मार के इस्राएल में से बुराई का नाश करें।” परन्तु बिन्यामीनियों ने अपने भाई इस्राएलियों की मानने से इन्कार किया।"},{"book":"न्यायियों","chapter":"20","verse":"14","text":"और बिन्यामीनी अपने-अपने नगर में से आकर गिबा में इसलिए इकट्ठे हुए, कि इस्राएलियों से लड़ने को निकलें।"},{"book":"न्यायियों","chapter":"20","verse":"15","text":"और उसी दिन गिबावासी पुरुषों को छोड़, जिनकी गिनती सात सौ चुने हुए पुरुष ठहरी, और नगरों से आए हुए तलवार चलानेवाले बिन्यामीनियों की गिनती छब्बीस हजार पुरुष ठहरी।"},{"book":"न्यायियों","chapter":"20","verse":"16","text":"इन सब लोगों में से सात सौ बयंहत्थे चुने हुए पुरुष थे, जो सब के सब ऐसे थे कि गोफन से पत्थर मारने में बाल भर भी न चूकते थे।"},{"book":"न्यायियों","chapter":"20","verse":"17","text":"और बिन्यामीनियों को छोड़ इस्राएली पुरुष चार लाख तलवार चलानेवाले थे; ये सब के सब योद्धा थे।"},{"book":"न्यायियों","chapter":"20","verse":"18","text":"सब इस्राएली उठकर बेतेल को गए, और यह कहकर परमेश्वर से सलाह ली, और इस्राएलियों ने पूछा, “हम में से कौन बिन्यामीनियों से लड़ने को पहले चढ़ाई करे?” यहोवा ने कहा, “यहूदा पहले चढ़ाई करे।”"},{"book":"न्यायियों","chapter":"20","verse":"19","text":"तब इस्राएलियों ने सवेरे को उठकर गिबा के सामने डेरे डाले।"},{"book":"न्यायियों","chapter":"20","verse":"20","text":"और इस्राएली पुरुष बिन्यामीनियों से लड़ने को निकल गए; और इस्राएली पुरुषों ने उससे लड़ने को गिबा के विरुद्ध पाँति बाँधी"},{"book":"न्यायियों","chapter":"20","verse":"21","text":"तब बिन्यामीनियों ने गिबा से निकल उसी दिन बाईस हजार इस्राएली पुरुषों को मारकर मिट्टी में मिला दिया।"},{"book":"न्यायियों","chapter":"20","verse":"22","text":"तो भी इस्राएली पुरुषों ने हियाव बाँधकर के उसी स्थान में जहाँ उन्होंने पहले दिन पाँति बाँधी थी, फिर पाँति बाँधी"},{"book":"न्यायियों","chapter":"20","verse":"23","text":"और इस्राएली जाकर साँझ तक यहोवा के सामने रोते रहे; और यह कहकर यहोवा से पूछा, “क्या हम अपने भाई बिन्यामीनियों से लड़ने को फिर पास जाएँ?” यहोवा ने कहा, “हाँ, उन पर चढ़ाई करो।”"},{"book":"न्यायियों","chapter":"20","verse":"24","text":"तब दूसरे दिन इस्राएली बिन्यामीनियों के निकट पहुँचे।"},{"book":"न्यायियों","chapter":"20","verse":"25","text":"तब बिन्यामीनियों ने दूसरे दिन उनका सामना करने को गिबा से निकलकर फिर अठारह हजार इस्राएली पुरुषों को मारकर, जो सब के सब तलवार चलानेवाले थे, मिट्टी में मिला दिया।"},{"book":"न्यायियों","chapter":"20","verse":"26","text":"तब सब इस्राएली, वरन् सब लोग बेतेल को गए; और रोते हुए यहोवा के सामने बैठे रहे, और उस दिन साँझ तक उपवास किया20:26 साँझ तक उपवास किया: इब्रानियों में उपवास तोड़ने का समय संध्याकाल था। , और यहोवा को होमबलि और मेलबलि चढ़ाए।"},{"book":"न्यायियों","chapter":"20","verse":"27","text":"और इस्राएलियों ने यहोवा से सलाह ली (उस समय परमेश्वर का वाचा का सन्दूक वहीं था,"},{"book":"न्यायियों","chapter":"20","verse":"28","text":"और पीनहास, जो हारून का पोता, और एलीआजर का पुत्र था उन दिनों में उसके सामने हाजिर रहा करता था।) उन्होंने पूछा, “क्या हम एक और बार अपने भाई बिन्यामीनियों से लड़ने को निकलें, या उनको छोड़ दें?” यहोवा ने कहा, “चढ़ाई कर; क्योंकि कल मैं उनको तेरे हाथ में कर दूँगा।”"},{"book":"न्यायियों","chapter":"20","verse":"29","text":"तब इस्राएलियों ने गिबा के चारों ओर लोगों को घात में बैठाया।"},{"book":"न्यायियों","chapter":"20","verse":"30","text":"तीसरे दिन इस्राएलियों ने बिन्यामीनियों पर फिर चढ़ाई की, और पहले के समान गिबा के विरुद्ध पाँति बाँधी"},{"book":"न्यायियों","chapter":"20","verse":"31","text":"तब बिन्यामीनी उन लोगों का सामना करने को निकले, और नगर के पास से खींचे गए; और जो दो सड़क, एक बेतेल को और दूसरी गिबा को गई है, उनमें लोगों को पहले के समान मारने लगे, और मैदान में कोई तीस इस्राएली मारे गए।"},{"book":"न्यायियों","chapter":"20","verse":"32","text":"बिन्यामीनी कहने लगे, “वे पहले के समान हम से मारे जाते हैं।” परन्तु इस्राएलियों ने कहा, “हम भागकर उनको नगर में से सड़कों में खींच ले आएँ।”"},{"book":"न्यायियों","chapter":"20","verse":"33","text":"तब सब इस्राएली पुरुषों ने अपने स्थान से उठकर बालतामार में पाँति बाँधी; और घात में बैठे हुए इस्राएली अपने स्थान से, अर्थात् मारेगेवा से अचानक निकले।"},{"book":"न्यायियों","chapter":"20","verse":"34","text":"तब सब इस्राएलियों में से छाँटे हुए दस हजार पुरुष गिबा के सामने आए, और घोर लड़ाई होने लगी; परन्तु वे न जानते थे कि हम पर विपत्ति अभी पड़ना चाहती है।"},{"book":"न्यायियों","chapter":"20","verse":"35","text":"तब यहोवा ने बिन्यामीनियों को इस्राएल से हरवा दिया, और उस दिन इस्राएलियों ने पच्चीस हजार एक सौ बिन्यामीनी पुरुषों को नाश किया, जो सब के सब तलवार चलानेवाले थे।"},{"book":"न्यायियों","chapter":"20","verse":"36","text":"तब बिन्यामीनियों ने देखा कि हम हार गए। और इस्राएली पुरुष उन घातकों का भरोसा करके जिन्हें उन्होंने गिबा के पास बैठाया था बिन्यामीनियों के सामने से चले गए।"},{"book":"न्यायियों","chapter":"20","verse":"37","text":"परन्तु घातक लोग फुर्ती करके गिबा पर झपट गए; और घातकों ने आगे बढ़कर सारे नगर को तलवार से मारा।"},{"book":"न्यायियों","chapter":"20","verse":"38","text":"इस्राएली पुरुषों और घातकों के बीच तो यह चिन्ह ठहराया गया था, कि वे नगर में से बहुत बड़ा धुएँ का खम्भा उठाए।"},{"book":"न्यायियों","chapter":"20","verse":"39","text":"इस्राएली पुरुष तो लड़ाई में हटने लगे, और बिन्यामीनियों ने यह कहकर कि निश्चय वे पहली लड़ाई के समान हम से हारे जाते हैं, इस्राएलियों को मार डालने लगे, और तीस एक पुरुषों को घात किया।"},{"book":"न्यायियों","chapter":"20","verse":"40","text":"परन्तु जब वह धुएँ का खम्भा नगर में से उठने लगा, तब बिन्यामीनियों ने अपने पीछे जो दृष्टि की तो क्या देखा, कि नगर का नगर धुआँ होकर आकाश की ओर उड़ रहा है।"},{"book":"न्यायियों","chapter":"20","verse":"41","text":"तब इस्राएली पुरुष घूमे, और बिन्यामीनी पुरुष यह देखकर घबरा गए, कि हम पर विपत्ति आ पड़ी है।"},{"book":"न्यायियों","chapter":"20","verse":"42","text":"इसलिए उन्होंने इस्राएली पुरुषों को पीठ दिखाकर जंगल का मार्ग20:42 जंगल का मार्ग: यरीहो से बेतेल तक का जंगल।  लिया; परन्तु लड़ाई उनसे होती ही रही, और जो अन्य नगरों में से आए थे उनको इस्राएली रास्ते में नाश करते गए।"},{"book":"न्यायियों","chapter":"20","verse":"43","text":"उन्होंने बिन्यामीनियों को घेर लिया, और उन्हें खदेड़ा, वे मनुहा में वरन् गिबा के पूर्व की ओर तक उन्हें लताड़ते गए।"},{"book":"न्यायियों","chapter":"20","verse":"44","text":"और बिन्यामीनियों में से अठारह हजार पुरुष जो सब के सब शूरवीर थे मारे गए।"},{"book":"न्यायियों","chapter":"20","verse":"45","text":"तब वे घूमकर जंगल में की रिम्मोन नामक चट्टान की ओर तो भाग गए; परन्तु इस्राएलियों ने उनमें से पाँच हजार को चुन-चुनकर सड़कों में मार डाला; फिर गिदोम तक उनके पीछे पड़के उनमें से दो हजार पुरुष मार डाले।"},{"book":"न्यायियों","chapter":"20","verse":"46","text":"तब बिन्यामीनियों में से जो उस दिन मारे गए वे पच्चीस हजार तलवार चलानेवाले पुरुष थे, और ये सब शूरवीर थे।"},{"book":"न्यायियों","chapter":"20","verse":"47","text":"परन्तु छः सौ पुरुष घूमकर जंगल की ओर भागे, और रिम्मोन नामक चट्टान में पहुँच गए, और चार महीने वहीं रहे।"},{"book":"न्यायियों","chapter":"20","verse":"48","text":"तब इस्राएली पुरुष लौटकर बिन्यामीनियों पर लपके और नगरों में क्या मनुष्य, क्या पशु, जो कुछ मिला, सब को तलवार से नाश कर डाला। और जितने नगर उन्हें मिले उन सभी को आग लगाकर फूँक दिया।"}]}