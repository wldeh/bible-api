{"data":[{"book":"lUkaH","chapter":"1","verse":"1","text":"prathamato ye sAkSiNo vAkyapracArakAzcAsan te'smAkaM madhye yadyat sapramANaM vAkyamarpayanti sma"},{"book":"lUkaH","chapter":"1","verse":"2","text":"tadanusArato'nyepi bahavastadvRttAntaM racayituM pravRttAH|"},{"book":"lUkaH","chapter":"1","verse":"3","text":"ataeva he mahAmahimathiyaphil tvaM yA yAH kathA azikSyathAstAsAM dRDhapramANAni yathA prApnoSi"},{"book":"lUkaH","chapter":"1","verse":"4","text":"tadarthaM prathamamArabhya tAni sarvvANi jJAtvAhamapi anukramAt sarvvavRttAntAn tubhyaM lekhituM matimakArSam|"},{"book":"lUkaH","chapter":"1","verse":"5","text":"yihUdAdezIyaherodnAmake rAjatvaM kurvvati abIyayAjakasya paryyAyAdhikArI sikhariyanAmaka eko yAjako hAroNavaMzodbhavA ilIzevAkhyA"},{"book":"lUkaH","chapter":"1","verse":"6","text":"tasya jAyA dvAvimau nirdoSau prabhoH sarvvAjJA vyavasthAzca saMmanya IzvaradRSTau dhArmmikAvAstAm|"},{"book":"lUkaH","chapter":"1","verse":"7","text":"tayoH santAna ekopi nAsIt, yata ilIzevA bandhyA tau dvAveva vRddhAvabhavatAm|"},{"book":"lUkaH","chapter":"1","verse":"8","text":"yadA svaparyyAnukrameNa sikhariya IzvAsya samakSaM yAjakIyaM karmma karoti"},{"book":"lUkaH","chapter":"1","verse":"9","text":"tadA yajJasya dinaparipAyyA paramezvarasya mandire pravezakAle dhUpajvAlanaM karmma tasya karaNIyamAsIt|"},{"book":"lUkaH","chapter":"1","verse":"10","text":"taddhUpajvAlanakAle lokanivahe prArthanAM kartuM bahistiSThati"},{"book":"lUkaH","chapter":"1","verse":"11","text":"sati sikhariyo yasyAM vedyAM dhUpaM jvAlayati taddakSiNapArzve paramezvarasya dUta eka upasthito darzanaM dadau|"},{"book":"lUkaH","chapter":"1","verse":"12","text":"taM dRSTvA sikhariya udvivije zazaGke ca|"},{"book":"lUkaH","chapter":"1","verse":"13","text":"tadA sa dUtastaM babhASe he sikhariya mA bhaistava prArthanA grAhyA jAtA tava bhAryyA ilIzevA putraM prasoSyate tasya nAma yoेhan iti kariSyasi|"},{"book":"lUkaH","chapter":"1","verse":"14","text":"kiJca tvaM sAnandaH saharSazca bhaviSyasi tasya janmani bahava AnandiSyanti ca|"},{"book":"lUkaH","chapter":"1","verse":"15","text":"yato hetoH sa paramezvarasya gocare mahAn bhaviSyati tathA drAkSArasaM surAM vA kimapi na pAsyati, aparaM janmArabhya pavitreNAtmanA paripUrNaH"},{"book":"lUkaH","chapter":"1","verse":"16","text":"san isrAyelvaMzIyAn anekAn prabhoH paramezvarasya mArgamAneSyati|"},{"book":"lUkaH","chapter":"1","verse":"17","text":"santAnAn prati pitRNAM manAMsi dharmmajJAnaM pratyanAjJAgrAhiNazca parAvarttayituM, prabhoH paramezvarasya sevArtham ekAM sajjitajAtiM vidhAtuJca sa eliyarUpAtmazaktiprAptastasyAgre gamiSyati|"},{"book":"lUkaH","chapter":"1","verse":"18","text":"tadA sikhariyo dUtamavAdIt kathametad vetsyAmi? yatohaM vRddho mama bhAryyA ca vRddhA|"},{"book":"lUkaH","chapter":"1","verse":"19","text":"tato dUtaH pratyuvAca pazyezvarasya sAkSAdvarttI jibrAyelnAmA dUtohaM tvayA saha kathAM gadituM tubhyamimAM zubhavArttAM dAtuJca preSitaH|"},{"book":"lUkaH","chapter":"1","verse":"20","text":"kintu madIyaM vAkyaM kAle phaliSyati tat tvayA na pratItam ataH kAraNAd yAvadeva tAni na setsyanti tAvat tvaM vaktuMmazakto mUko bhava|"},{"book":"lUkaH","chapter":"1","verse":"21","text":"tadAnIM ye ye lokAH sikhariyamapaikSanta te madhyemandiraM tasya bahuvilambAd AzcaryyaM menire|"},{"book":"lUkaH","chapter":"1","verse":"22","text":"sa bahirAgato yadA kimapi vAkyaM vaktumazaktaH saGketaM kRtvA niHzabdastasyau tadA madhyemandiraM kasyacid darzanaM tena prAptam iti sarvve bubudhire|"},{"book":"lUkaH","chapter":"1","verse":"23","text":"anantaraM tasya sevanaparyyAye sampUrNe sati sa nijagehaM jagAma|"},{"book":"lUkaH","chapter":"1","verse":"24","text":"katipayadineSu gateSu tasya bhAryyA ilIzevA garbbhavatI babhUva"},{"book":"lUkaH","chapter":"1","verse":"25","text":"pazcAt sA paJcamAsAn saMgopyAkathayat lokAnAM samakSaM mamApamAnaM khaNDayituM paramezvaro mayi dRSTiM pAtayitvA karmmedRzaM kRtavAn|"},{"book":"lUkaH","chapter":"1","verse":"26","text":"aparaJca tasyA garbbhasya SaSThe mAse jAte gAlIlpradezIyanAsaratpure"},{"book":"lUkaH","chapter":"1","verse":"27","text":"dAyUdo vaMzIyAya yUSaphnAmne puruSAya yA mariyamnAmakumArI vAgdattAsIt tasyAH samIpaM jibrAyel dUta IzvareNa prahitaH|"},{"book":"lUkaH","chapter":"1","verse":"28","text":"sa gatvA jagAda he IzvarAnugRhItakanye tava zubhaM bhUyAt prabhuH paramezvarastava sahAyosti nArINAM madhye tvameva dhanyA|"},{"book":"lUkaH","chapter":"1","verse":"29","text":"tadAnIM sA taM dRSTvA tasya vAkyata udvijya kIdRzaM bhASaNamidam iti manasA cintayAmAsa|"},{"book":"lUkaH","chapter":"1","verse":"30","text":"tato dUto'vadat he mariyam bhayaM mAkArSIH, tvayi paramezvarasyAnugrahosti|"},{"book":"lUkaH","chapter":"1","verse":"31","text":"pazya tvaM garbbhaM dhRtvA putraM prasoSyase tasya nAma yIzuriti kariSyasi|"},{"book":"lUkaH","chapter":"1","verse":"32","text":"sa mahAn bhaviSyati tathA sarvvebhyaH zreSThasya putra iti khyAsyati; aparaM prabhuH paramezvarastasya piturdAyUdaH siMhAsanaM tasmai dAsyati;"},{"book":"lUkaH","chapter":"1","verse":"33","text":"tathA sa yAkUbo vaMzopari sarvvadA rAjatvaM kariSyati, tasya rAjatvasyAnto na bhaviSyati|"},{"book":"lUkaH","chapter":"1","verse":"34","text":"tadA mariyam taM dUtaM babhASe nAhaM puruSasaGgaM karomi tarhi kathametat sambhaviSyati?"},{"book":"lUkaH","chapter":"1","verse":"35","text":"tato dUto'kathayat pavitra AtmA tvAmAzrAyiSyati tathA sarvvazreSThasya zaktistavopari chAyAM kariSyati tato hetostava garbbhAd yaH pavitrabAlako janiSyate sa Izvaraputra iti khyAtiM prApsyati|"},{"book":"lUkaH","chapter":"1","verse":"36","text":"aparaJca pazya tava jJAtirilIzevA yAM sarvve bandhyAmavadan idAnIM sA vArddhakye santAnamekaM garbbhe'dhArayat tasya SaSThamAsobhUt|"},{"book":"lUkaH","chapter":"1","verse":"37","text":"kimapi karmma nAsAdhyam Izvarasya|"},{"book":"lUkaH","chapter":"1","verse":"38","text":"tadA mariyam jagAda, pazya prabherahaM dAsI mahyaM tava vAkyAnusAreNa sarvvametad ghaTatAm; ananataraM dUtastasyAH samIpAt pratasthe|"},{"book":"lUkaH","chapter":"1","verse":"39","text":"atha katipayadinAt paraM mariyam tasmAt parvvatamayapradezIyayihUdAyA nagaramekaM zIghraM gatvA"},{"book":"lUkaH","chapter":"1","verse":"40","text":"sikhariyayAjakasya gRhaM pravizya tasya jAyAm ilIzevAM sambodhyAvadat|"},{"book":"lUkaH","chapter":"1","verse":"41","text":"tato mariyamaH sambodhanavAkye ilIzevAyAH karNayoH praviSTamAtre sati tasyA garbbhasthabAlako nanartta| tata ilIzevA pavitreNAtmanA paripUrNA satI"},{"book":"lUkaH","chapter":"1","verse":"42","text":"proccairgaditumArebhe, yoSitAM madhye tvameva dhanyA, tava garbbhasthaH zizuzca dhanyaH|"},{"book":"lUkaH","chapter":"1","verse":"43","text":"tvaM prabhormAtA, mama nivezane tvayA caraNAvarpitau, mamAdya saubhAgyametat|"},{"book":"lUkaH","chapter":"1","verse":"44","text":"pazya tava vAkye mama karNayoH praviSTamAtre sati mamodarasthaH zizurAnandAn nanartta|"},{"book":"lUkaH","chapter":"1","verse":"45","text":"yA strI vyazvasIt sA dhanyA, yato hetostAM prati paramezvaroktaM vAkyaM sarvvaM siddhaM bhaviSyati|"},{"book":"lUkaH","chapter":"1","verse":"46","text":"tadAnIM mariyam jagAda| dhanyavAdaM parezasya karoti mAmakaM manaH|"},{"book":"lUkaH","chapter":"1","verse":"47","text":"mamAtmA tArakeze ca samullAsaM pragacchati|"},{"book":"lUkaH","chapter":"1","verse":"48","text":"akarot sa prabhu rduSTiM svadAsyA durgatiM prati| pazyAdyArabhya mAM dhanyAM vakSyanti puruSAH sadA|"},{"book":"lUkaH","chapter":"1","verse":"49","text":"yaH sarvvazaktimAn yasya nAmApi ca pavitrakaM| sa eva sumahatkarmma kRtavAn mannimittakaM|"},{"book":"lUkaH","chapter":"1","verse":"50","text":"ye bibhyati janAstasmAt teSAM santAnapaMktiSu| anukampA tadIyA ca sarvvadaiva sutiSThati|"},{"book":"lUkaH","chapter":"1","verse":"51","text":"svabAhubalatastena prAkAzyata parAkramaH| manaHkumantraNAsArddhaM vikIryyante'bhimAninaH|"},{"book":"lUkaH","chapter":"1","verse":"52","text":"siMhAsanagatAllokAn balinazcAvarohya saH| padeSUcceSu lokAMstu kSudrAn saMsthApayatyapi|"},{"book":"lUkaH","chapter":"1","verse":"53","text":"kSudhitAn mAnavAn dravyairuttamaiH paritarpya saH| sakalAn dhanino lokAn visRjed riktahastakAn|"},{"book":"lUkaH","chapter":"1","verse":"54","text":"ibrAhImi ca tadvaMze yA dayAsti sadaiva tAM| smRtvA purA pitRNAM no yathA sAkSAt pratizrutaM|"},{"book":"lUkaH","chapter":"1","verse":"55","text":"isrAyelsevakastena tathopakriyate svayaM||"},{"book":"lUkaH","chapter":"1","verse":"56","text":"anantaraM mariyam prAyeNa mAsatrayam ilIzevayA sahoSitvA vyAghuyya nijanivezanaM yayau|"},{"book":"lUkaH","chapter":"1","verse":"57","text":"tadanantaram ilIzevAyAH prasavakAla upasthite sati sA putraM prAsoSTa|"},{"book":"lUkaH","chapter":"1","verse":"58","text":"tataH paramezvarastasyAM mahAnugrahaM kRtavAn etat zrutvA samIpavAsinaH kuTumbAzcAgatya tayA saha mumudire|"},{"book":"lUkaH","chapter":"1","verse":"59","text":"tathASTame dine te bAlakasya tvacaM chettum etya tasya pitRnAmAnurUpaM tannAma sikhariya iti karttumISuH|"},{"book":"lUkaH","chapter":"1","verse":"60","text":"kintu tasya mAtAkathayat tanna, nAmAsya yohan iti karttavyam|"},{"book":"lUkaH","chapter":"1","verse":"61","text":"tadA te vyAharan tava vaMzamadhye nAmedRzaM kasyApi nAsti|"},{"book":"lUkaH","chapter":"1","verse":"62","text":"tataH paraM tasya pitaraM sikhariyaM prati saGketya papracchuH zizoH kiM nAma kAriSyate?"},{"book":"lUkaH","chapter":"1","verse":"63","text":"tataH sa phalakamekaM yAcitvA lilekha tasya nAma yohan bhaviSyati| tasmAt sarvve AzcaryyaM menire|"},{"book":"lUkaH","chapter":"1","verse":"64","text":"tatkSaNaM sikhariyasya jihvAjADye'pagate sa mukhaM vyAdAya spaSTavarNamuccAryya Izvarasya guNAnuvAdaM cakAra|"},{"book":"lUkaH","chapter":"1","verse":"65","text":"tasmAccaturdiksthAH samIpavAsilokA bhItA evametAH sarvvAH kathA yihUdAyAH parvvatamayapradezasya sarvvatra pracAritAH|"},{"book":"lUkaH","chapter":"1","verse":"66","text":"tasmAt zrotAro manaHsu sthApayitvA kathayAmbabhUvuH kIdRzoyaM bAlo bhaviSyati? atha paramezvarastasya sahAyobhUt|"},{"book":"lUkaH","chapter":"1","verse":"67","text":"tadA yohanaH pitA sikhariyaH pavitreNAtmanA paripUrNaH san etAdRzaM bhaviSyadvAkyaM kathayAmAsa|"},{"book":"lUkaH","chapter":"1","verse":"68","text":"isrAyelaH prabhu ryastu sa dhanyaH paramezvaraH| anugRhya nijAllokAn sa eva parimocayet|"},{"book":"lUkaH","chapter":"1","verse":"69","text":"vipakSajanahastebhyo yathA mocyAmahe vayaM| yAvajjIvaJca dharmmeNa sAralyena ca nirbhayAH|"},{"book":"lUkaH","chapter":"1","verse":"70","text":"sevAmahai tamevaikam etatkAraNameva ca| svakIyaM supavitraJca saMsmRtya niyamaM sadA|"},{"book":"lUkaH","chapter":"1","verse":"71","text":"kRpayA puruSAn pUrvvAn nikaSArthAttu naH pituH| ibrAhImaH samIpe yaM zapathaM kRtavAn purA|"},{"book":"lUkaH","chapter":"1","verse":"72","text":"tameva saphalaM karttaM tathA zatrugaNasya ca| RृtIyAkAriNazcaiva karebhyo rakSaNAya naH|"},{"book":"lUkaH","chapter":"1","verse":"73","text":"sRSTeH prathamataH svIyaiH pavitrai rbhAvivAdibhiH|"},{"book":"lUkaH","chapter":"1","verse":"74","text":"yathoktavAn tathA svasya dAyUdaH sevakasya tu|"},{"book":"lUkaH","chapter":"1","verse":"75","text":"vaMze trAtAramekaM sa samutpAditavAn svayam|"},{"book":"lUkaH","chapter":"1","verse":"76","text":"ato he bAlaka tvantu sarvvebhyaH zreSTha eva yaH| tasyaiva bhAvivAdIti pravikhyAto bhaviSyasi| asmAkaM caraNAn kSeme mArge cAlayituM sadA| evaM dhvAnte'rthato mRtyozchAyAyAM ye tu mAnavAH|"},{"book":"lUkaH","chapter":"1","verse":"77","text":"upaviSTAstu tAneva prakAzayitumeva hi| kRtvA mahAnukampAM hi yAmeva paramezvaraH|"},{"book":"lUkaH","chapter":"1","verse":"78","text":"UrdvvAt sUryyamudAyyaivAsmabhyaM prAdAttu darzanaM| tayAnukampayA svasya lokAnAM pApamocane|"},{"book":"lUkaH","chapter":"1","verse":"79","text":"paritrANasya tebhyo hi jJAnavizrANanAya ca| prabho rmArgaM pariSkarttuM tasyAgrAyI bhaviSyasi||"},{"book":"lUkaH","chapter":"1","verse":"80","text":"atha bAlakaH zarIreNa buddhyA ca varddhitumArebhe; aparaJca sa isrAyelo vaMzIyalokAnAM samIpe yAvanna prakaTIbhUtastAstAvat prAntare nyavasat|"}]}