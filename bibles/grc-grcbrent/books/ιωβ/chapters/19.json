{"data":[{"book":"ΙΩΒ","chapter":"19","verse":"1","text":"Ὑπολαβὼν δὲ Ἰὼβ, λέγει,"},{"book":"ΙΩΒ","chapter":"19","verse":"2","text":"Ἕως τίνος ἔγκοπον ποιήσετε ψυχήν μου, καὶ καθαιρεῖτέ με λόγοις; γνῶτε μόνον ὅτι ὁ Κύριος ἐποίησέ με οὕτως."},{"book":"ΙΩΒ","chapter":"19","verse":"3","text":"Καταλαλεῖτέ μου, οὐκ αἰσχυνόμενοί με ἐπίκεισθέ μοι."},{"book":"ΙΩΒ","chapter":"19","verse":"4","text":"Ναὶ δὴ ἐπʼ ἀληθείας ἐγὼ ἐπλανήθην, παρʼ ἐμοὶ δὲ αὐλίζεται πλάνος·"},{"book":"ΙΩΒ","chapter":"19","verse":"4a","text":"λαλῆσαι ῥῆματα ἃ οὐκ ἔδει, τὰ δὲ ῥήματά μου πλανᾶται καὶ οὐκ ἐπὶ καιροῦ."},{"book":"ΙΩΒ","chapter":"19","verse":"5","text":"Ἔα δὲ, ὅτι ἐπʼ ἐμοὶ μεγαλύνεσθε, ἐνάλλεσθε δέ μοι ὀνείδει."},{"book":"ΙΩΒ","chapter":"19","verse":"6","text":"Γνῶτε οὖν ὅτι Κύριός ἐστιν ὁ ταράξας, ὀχύρωμα δὲ αὐτοῦ ἐπʼ ἐμὲ ὕψωσεν."},{"book":"ΙΩΒ","chapter":"19","verse":"7","text":"Ἰδοὺ γελῶ ὀνείδει, οὐ λαλήσω· κεκράξομαι, καὶ οὐδαμοῦ κρίμα."},{"book":"ΙΩΒ","chapter":"19","verse":"8","text":"Κύκλῳ περιῳκοδόμημαι, καὶ οὐ μὴ διαβῶ· ἐπὶ πρόσωπόν μου σκότος ἔθετο."},{"book":"ΙΩΒ","chapter":"19","verse":"9","text":"Τὴν δὲ δόξαν ἀπʼ ἐμοῦ ἐξέδυσεν, ἀφεῖλε δὲ στέφανον ἀπὸ κεφαλῆς μου."},{"book":"ΙΩΒ","chapter":"19","verse":"10","text":"Διέσπασέ με κύκλῳ καὶ ᾠχόμην, ἐξέκοψε δὲ ὥσπερ δένδρον τὴν ἐλπίδα μου."},{"book":"ΙΩΒ","chapter":"19","verse":"11","text":"Δεινῶς δέ μοι ὀργῇ ἐχρήσατο, ἡγήσατο δέ με ὥσπερ ἐχθρόν."},{"book":"ΙΩΒ","chapter":"19","verse":"12","text":"Ὁμοθυμαδὸν δὲ ἦλθον τὰ πειρατήρια αὐτοῦ ἐπʼ ἐμοὶ, ταῖς ὁδοῖς μου ἐκύκλωσαν ἐγκάθετοι."},{"book":"ΙΩΒ","chapter":"19","verse":"13","text":"Ἀπʼ ἐμοῦ ἀδελφοί μου ἀπέστησαν, ἔγνωσαν ἀλλοτρίους ἢ ἐμέ· φίλοι δέ μου ἀνελεήμονες γεγόνασιν·"},{"book":"ΙΩΒ","chapter":"19","verse":"14","text":"Οὐ προσεποιήσαντό με οἱ ἐγγύτατοί μου, καὶ οἱ εἰδότες μου τὸ ὄνομα ἐπελάθοντό μου."},{"book":"ΙΩΒ","chapter":"19","verse":"15","text":"Γείτονες οἰκίας, θεράπαιναί τε μοῦ, ἀλλογενὴς ἤμην ἐναντίον αὐτῶν."},{"book":"ΙΩΒ","chapter":"19","verse":"16","text":"Θεράποντά μου ἐκάλεσα, καὶ οὐχ ὑπήκουσε· στόμα δέ μου ἐδέετο."},{"book":"ΙΩΒ","chapter":"19","verse":"17","text":"Καὶ ἱκέτευον τὴν γυναῖκά μου, προσεκαλούμην δὲ καλακευων υἱοὺς παλλακίδων μου·"},{"book":"ΙΩΒ","chapter":"19","verse":"18","text":"Οἱ δὲ εἰς τὸν αἰῶνά με ἀπεποιήσαντο, ὅταν ἀναστῶ, κατʼ ἐμοῦ λαλοῦσιν."},{"book":"ΙΩΒ","chapter":"19","verse":"19","text":"Ἐβδελύξαντό με οἱ ἰδόντες με· οὓς δὴ ἠγαπήκειν, ἐπανέστησάν μοι."},{"book":"ΙΩΒ","chapter":"19","verse":"20","text":"Ἐν δέρματί μου ἐσάπησαν αἱ σάρκες μου, τὰ δὲ ὀστᾶ μου ἐν ὀδοῦσιν ἔχεται."},{"book":"ΙΩΒ","chapter":"19","verse":"21","text":"Ἐλεήσατέ με, ἐλεήσατέ με, ὦ φίλοι, χεὶρ γὰρ Κυρίου ἡ ἁψαμένη μου ἐστί."},{"book":"ΙΩΒ","chapter":"19","verse":"22","text":"Διατί με διώκετε ὥσπερ καὶ ὁ Κύριος; ἀπὸ δὲ σαρκῶν μου οὐκ ἐμπίπλασθε;"},{"book":"ΙΩΒ","chapter":"19","verse":"23","text":"Τίς γὰρ ἂν δοίη γραφῆναι τὰ ῥήματά μου, τεθῆναι δὲ αὐτὰ ἐν βιβλίῳ εἰς τὸν αἰῶνα,"},{"book":"ΙΩΒ","chapter":"19","verse":"24","text":"ἐν γραφείῳ σιδηρῷ καὶ μολίβῳ, ἢ ἐν πέτραις ἐγγλυφῆναι;"},{"book":"ΙΩΒ","chapter":"19","verse":"25","text":"Οἶδα γὰρ ὅτι ἀένναός ἐστιν ὁ ἐκλύειν με μέλλων,"},{"book":"ΙΩΒ","chapter":"19","verse":"26","text":"ἐπὶ γῆς ἀναστῆσαι τὸ δέρμα μου τὸ ἀναντλοῦν ταῦτα· παρὰ γὰρ Κυρίου ταῦτά μοι συνετελέσθη,"},{"book":"ΙΩΒ","chapter":"19","verse":"27","text":"ἃ ἐγὼ ἐμαυτῷ συνεπίσταμαι, ἃ ὁ ὀφθαλμός μου ἑώρακε, καὶ οὐκ ἄλλος, πάντα δέ μοι συντετέλεσται ἐν κόλπῳ."},{"book":"ΙΩΒ","chapter":"19","verse":"28","text":"Εἰ δὲ καὶ ἐρεῖτε, τί ἐροῦμεν ἔναντι αὐτοῦ, καὶ ῥίζαν λόγου εὑρήσομεν ἐν αὐτῷ;"},{"book":"ΙΩΒ","chapter":"19","verse":"29","text":"Εὐλαβήθητε δὴ καὶ ὑμεῖς ἀπὸ ἐπικαλύμματος, θυμὸς γὰρ ἐπʼ ἀνόμους ἐπελεύσεται· καὶ τότε γνώσονται, ποῦ ἐστιν αὐτῶν ἡ ὕλη"}]}