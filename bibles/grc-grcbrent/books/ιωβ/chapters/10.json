{"data":[{"book":"ΙΩΒ","chapter":"10","verse":"1","text":"Καμνὼν τῇ ψυχῇ μου, στένων ἐπαφήσω ἐπʼ αὐτὸν τὰ ῥήματα μου· λαλήσω πικρίᾳ ψυχῆς μου συνεχόμενος,"},{"book":"ΙΩΒ","chapter":"10","verse":"2","text":"καὶ ἐρῶ πρὸς Κύριον, μή με ἀσεβεῖν δίδασκε· καὶ διατί με οὕτως ἔκρινας;"},{"book":"ΙΩΒ","chapter":"10","verse":"3","text":"Ἢ καλόν σοι ἐὰν ἀδικήσω; ὅτι ἀπείπω ἔργα χειρῶν σου, βουλῇ δὲ ἀσεβῶν προσέσχες."},{"book":"ΙΩΒ","chapter":"10","verse":"4","text":"Ἢ ὥσπερ βροτὸς ὁρᾷ, καθορᾷς; ἢ καθὼς ὁρᾷ ἄνθρωπος, βλέψῃ;"},{"book":"ΙΩΒ","chapter":"10","verse":"5","text":"Ἢ ὁ βίος σου ἀνθρώπινός ἐστιν, ἢ τὰ ἔτη σου ἀνδρὸς,"},{"book":"ΙΩΒ","chapter":"10","verse":"6","text":"ὅτι ἀνεζήτησας τὴν ἀνομίαν μου, καὶ τὰς ἁμαρτίας μου ἐξιχνίασας;"},{"book":"ΙΩΒ","chapter":"10","verse":"7","text":"Οἶδας γὰρ ὅτι οὐκ ἠσέβησα· ἀλλὰ τίς ἐστιν ὁ ἐκ τῶν χειρῶν σου ἐξαιρούμενος;"},{"book":"ΙΩΒ","chapter":"10","verse":"8","text":"Αἱ χεῖρές σου ἔπλασάν με καὶ ἐποίησάν με, μετὰ ταῦτα μεταβαλών με ἔπαισας."},{"book":"ΙΩΒ","chapter":"10","verse":"9","text":"Μνήσθητι, ὅτι πηλόν με ἔπλασας, εἰς δὲ γῆν με πάλιν ἀποστρέφεις."},{"book":"ΙΩΒ","chapter":"10","verse":"10","text":"Ἢ οὐχ ὥσπερ γάλα με ἤμελξας, ἐτύρωσας δέ με ἶσα τυρῷ;"},{"book":"ΙΩΒ","chapter":"10","verse":"11","text":"Δέρμα δὲ καὶ κρέας με ἐνέδυσας, ὀστέοις δὲ καὶ νεύροις με ἔνειρας."},{"book":"ΙΩΒ","chapter":"10","verse":"12","text":"Ζωὴν δὲ καὶ ἔλεος ἔθου παρʼ ἐμοὶ, ἡ δὲ ἐπισκοπή σου ἐφυλαξέ μου τὸ πνεῦμα."},{"book":"ΙΩΒ","chapter":"10","verse":"13","text":"Ταῦτα ἔχων ἐν σεαυτῷ, οἶδα ὅτι πάντα δύνασαι· ἀδυνατεῖ δέ σοι οὐθέν."},{"book":"ΙΩΒ","chapter":"10","verse":"14","text":"Ἐάν τε γὰρ ἁμάρτω, φυλάσσεις με, ἀπὸ δὲ ἀνομίας οὐκ ἀθῶόν με πεποίηκας."},{"book":"ΙΩΒ","chapter":"10","verse":"15","text":"Ἐάν τε γὰρ ἀσεβήσω, οἴμοι· ἐὰν δὲ ὦ δίκαιος, οὐ δύναμαι ἀνακύψαι, πλήρης γὰρ ἀτιμίας εἰμί."},{"book":"ΙΩΒ","chapter":"10","verse":"16","text":"Ἀγρεύομαι γὰρ ὥσπερ λέων εἰς σφαγήν· πάλιν γὰρ μεταβαλὼν δεινῶς με ὀλέκεις,"},{"book":"ΙΩΒ","chapter":"10","verse":"17","text":"ἐπανακαινίζων ἐπʼ ἐμὲ τὴν ἔτασίν μου· ὀργῇ δὲ μεγάλῃ μοι ἐχρήσω, ἐπήγαγες δὲ ἐπʼ ἐμὲ πειρατήρια."},{"book":"ΙΩΒ","chapter":"10","verse":"18","text":"Ἱνατί οὖν ἐκ κοιλίας με ἐξήγαγες, καὶ οὐκ ἀπέθανον, ὀφθαλμὸς δέ με οὐκ εἶδε,"},{"book":"ΙΩΒ","chapter":"10","verse":"19","text":"καὶ ὥσπερ οὐκ ὢν ἐγενόμην; διατί γὰρ ἐκ γαστρὸς εἰς μνῆμα οὐκ ἀπηλλάγην;"},{"book":"ΙΩΒ","chapter":"10","verse":"20","text":"Ἢ οὐκ ὀλίγος ἐστὶν ὁ βίος τοῦ χρόνου μου; ἔασόν με ἀναπαύσασθαι μικρὸν,"},{"book":"ΙΩΒ","chapter":"10","verse":"21","text":"πρὸ τοῦ με πορευθῆναι ὅθεν οὐκ ἀναστρέψω, εἰς γῆν σκοτεινὴν καὶ γνοφερὰν,"},{"book":"ΙΩΒ","chapter":"10","verse":"22","text":"εἰς γῆν σκότους αἰωνίου, οὗ οὐκ ἔστι φέγγος, οὐδὲ ὁρᾷν ζωὴν βροτῶν."}]}