{"data":[{"book":"ΙΩΒ","chapter":"34","verse":"1","text":"Ὑπολαβὼν δὲ Ἐλιοὺς, λέγει,"},{"book":"ΙΩΒ","chapter":"34","verse":"2","text":"Ἀκούσατέ μου σοφοὶ, ἐπιστάμενοι ἐνωτίζεσθε."},{"book":"ΙΩΒ","chapter":"34","verse":"3","text":"Ὅτι οὖς λόγους δοκιμάζει, καὶ λάρυγξ γεύεται βρῶσιν."},{"book":"ΙΩΒ","chapter":"34","verse":"4","text":"Κρίσιν ἑλώμεθα ἑαυτοῖς, γνῶμεν ἀναμέσον ἑαυτῶν, ὅ, τι καλόν."},{"book":"ΙΩΒ","chapter":"34","verse":"5","text":"Ὅτι εἴρηκεν Ἰὼβ, δίκαιός εἰμι· ὁ Κύριος ἀπήλλαξέ μου τὸ κρίμα."},{"book":"ΙΩΒ","chapter":"34","verse":"6","text":"Ἐψεύσατο δὲ τῷ κρίματί μου, βίαιον τὸ βέλος μου ἄνευ ἀδικίας."},{"book":"ΙΩΒ","chapter":"34","verse":"7","text":"Τίς ἀνὴρ ὥσπερ Ἰὼβ, πίνων μυκτηρισμὸν ὥσπερ ὕδωρ;"},{"book":"ΙΩΒ","chapter":"34","verse":"8","text":"Οὐχ ἁμαρτῶν οὐδὲ ἀσεβήσας, ἢ οὐδʼ οὐ κοινωνήσας μετὰ ποιούντων τὰ ἄνομα, τοῦ πορευθῆναι μετὰ ἀσεβῶν."},{"book":"ΙΩΒ","chapter":"34","verse":"9","text":"Μὴ γὰρ εἴπῃς, ὅτι οὐκ ἔσται ἐπισκοπὴ ἀνδρός, καὶ ἐπισκοπὴ αὐτῷ παρὰ Κυρίου."},{"book":"ΙΩΒ","chapter":"34","verse":"10","text":"Διὸ συνετοὶ καρδίας ἀκούσατέ μου, μή μοι εἴη ἔναντι Κυρίου ἀσεβῆσαι, καὶ ἔναντι παντοκράτορος ταράξαι τὸ δίκαιον."},{"book":"ΙΩΒ","chapter":"34","verse":"11","text":"Ἀλλὰ ἀποδιδοῖ ἀνθρώπῳ καθὰ ποιεῖ ἕκαστος αὐτῶν, καὶ ἐν τρίβῳ ἀνδρὸς εὑρήσει αὐτόν."},{"book":"ΙΩΒ","chapter":"34","verse":"12","text":"Οἴει δὲ τὸν Κύριον ἄτοπα ποιήσειν, ἢ ὁ παντοκράτωρ ταράξει κρίσιν,"},{"book":"ΙΩΒ","chapter":"34","verse":"13","text":"ὃς ἐποίησε τὴν γῆν; Τίς δέ ἐστιν ὁ ποιῶν τὴν ὑπʼ οὐρανὸν, καὶ τὰ ἐνόντα πάντα;"},{"book":"ΙΩΒ","chapter":"34","verse":"14","text":"Εἰ γὰρ βούλοιτο συνέχειν, καὶ τὸ σνεῦμα παρʼ αὐτῷ κατασχεῖν,"},{"book":"ΙΩΒ","chapter":"34","verse":"15","text":"τελευτήσει πᾶσα σὰρξ ὁμοθυμαδὸν, πᾶς δὲ βροτὸς εἰς γῆν ἀπελεύσεται, ὅθεν καὶ ἐπλάσθη."},{"book":"ΙΩΒ","chapter":"34","verse":"16","text":"Ἴδὲ μὴ νουθετῇ, ἄκουε ταῦτα, ἐνωτίζου φωνὴν ῥημάτων."},{"book":"ΙΩΒ","chapter":"34","verse":"17","text":"Ἴδε σὺ τὸν μισοῦντα ἄνομα, καὶ τὸν ὀλλύντα τοὺς πονηροὺς, ὄντα αἰώνιον δίκαιον."},{"book":"ΙΩΒ","chapter":"34","verse":"18","text":"Ἀσεβὴς ὁ λέγων βασιλεῖ, παρανομεῖς, ἀσεβέστατε τοῖς ἄρχουσιν."},{"book":"ΙΩΒ","chapter":"34","verse":"19","text":"Ὃς οὐκ ἐπαισχυνθῇ πρόσωπον ἐντίμου, οὐδὲ οἶδε τιμὴν θέσθαι ἁδροῖς θαυμασθῆναι πρόσωπα αὐτῶν."},{"book":"ΙΩΒ","chapter":"34","verse":"20","text":"Κενὰ δὲ αὐτοῖς ἀποβήσεται, τὸ κεκραγέναι καὶ δεῖσθαι ἀνδρός· ἐχρήσαντο γὰρ παρανόμως, ἐκκλινομένων ἀδυνάτων."},{"book":"ΙΩΒ","chapter":"34","verse":"21","text":"Αὐτὸς γὰρ ὁρατής ἐστιν ἔργων ἀνθρώπων, λέληθε δὲ αὐτὸν οὐδὲν ὧν πράσσουσιν."},{"book":"ΙΩΒ","chapter":"34","verse":"22","text":"Οὐδὲ ἔσται τόπος τοῦ κρυβῆναι τοὺς ποιοῦντας τὰ ἄνομα·"},{"book":"ΙΩΒ","chapter":"34","verse":"23","text":"Ὅτι οὐκ ἐπʼ ἄνδρα θήσει ἔτι."},{"book":"ΙΩΒ","chapter":"34","verse":"24","text":"Ὁ γὰρ Κύριος πάντας ἐφορᾷ· ὁ καταλαμβάνων ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθμός."},{"book":"ΙΩΒ","chapter":"34","verse":"25","text":"Ὁ γνωρίζων αὐτῶν τὰ ἔργα, καὶ στρέψει νύκτα καὶ ταπεινωθήσοται."},{"book":"ΙΩΒ","chapter":"34","verse":"26","text":"Ἔσβεσε δὲ ἀσεβεῖς, ὁρατοὶ δὲ ἐναντίον αὐτοῦ."},{"book":"ΙΩΒ","chapter":"34","verse":"27","text":"Ὅτι ἐξέκλιναν ἐκ νόμου Θεοῦ, δικαιώματα δὲ αὐτοῦ οὐκ ἐπέγνωσαν,"},{"book":"ΙΩΒ","chapter":"34","verse":"28","text":"τοῦ ἐπαγαγεῖν ἐπʼ αὐτὸν κραυγὴν πενήτων, καὶ κραυγὴν πτωχῶν εἰσακούσεται."},{"book":"ΙΩΒ","chapter":"34","verse":"29","text":"Καὶ αὐτὸς ἡσυχίαν παρέξει, καὶ τίς καταδικάσεται; καὶ κρύψει πρόσωπον, καὶ τίς ὄψεται αὐτόν; καὶ κατὰ ἔθνους, καὶ κατὰ ἀνθρώπου ὁμοῦ."},{"book":"ΙΩΒ","chapter":"34","verse":"30","text":"Βασιλεύων ἀνθρωπον ὑποκριτὴν ἀπὸ δυσκολίας λαοῦ."},{"book":"ΙΩΒ","chapter":"34","verse":"31","text":"Ὅτι πρὸς τὸν ἰσχυρὸν ὁ λέγων, εἴληφα, οὐκ ἐνεχυράσω·"},{"book":"ΙΩΒ","chapter":"34","verse":"32","text":"Ἄνευ ἐμαυτοῦ ὄψομαι· σὺ δεῖξόν μοι, εἰ ἀδικίαν εἰργασάμην, οὐ μὴ προσθήσω."},{"book":"ΙΩΒ","chapter":"34","verse":"33","text":"Μὴ ἀπὸ σοῦ ἀποτίσει αὐτὴν, ὅτι σὺ ἀπώσῃ; ὅτι σὺ ἐκλέξῃ καὶ οὐκ ἐγώ; καὶ τί ἔγνως, λάλησον."},{"book":"ΙΩΒ","chapter":"34","verse":"34","text":"Διὸ συνετοὶ καρδίας ἐροῦσι ταῦτα, ἀνὴρ δὲ σοφὸς ἀκήκοέ μου τὸ ῥῆμα."},{"book":"ΙΩΒ","chapter":"34","verse":"35","text":"Ἰὼβ δὲ οὐκ ἐν συνέσει ἐλάλησε, τὰ ῥήματα αὐτοῦ οὐκ ἐν ἐπιστήμῃ."},{"book":"ΙΩΒ","chapter":"34","verse":"36","text":"Οὐ μὴν δὲ ἀλλὰ μάθε Ἰώβ, μὴ δῷς ἔτι ἀνταπόκρισιν ὥσπερ οἱ ἄφρονες·"},{"book":"ΙΩΒ","chapter":"34","verse":"37","text":"Ἵνα μὴ προσθῶμεν ἐφʼ ἁμαρτίας ἡμῶν, ἀνομία δὲ ἐφʼ ἡμῖν λογισθήσεται, πολλὰ λαλούντων ῥήματα ἐναντίον τοῦ Κυρίου."}]}