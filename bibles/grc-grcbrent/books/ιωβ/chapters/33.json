{"data":[{"book":"ΙΩΒ","chapter":"33","verse":"1","text":"Οὐ μὴν δὲ ἀλλὰ ἄκουσου Ἰὼβ τὰ ῥήματά μου, καὶ λαλιὰν ἐνωτίζου μου."},{"book":"ΙΩΒ","chapter":"33","verse":"2","text":"γὰρ ἤνοιξα τὸ στόμα μου, καὶ ἐλάλησεν ἡ γλῶσσά μου."},{"book":"ΙΩΒ","chapter":"33","verse":"3","text":"Καθαρά μου ἡ καρδία ῥήμασι, σύνεσις δὲ χειλέων μου καθαρὰ νοήσει."},{"book":"ΙΩΒ","chapter":"33","verse":"4","text":"Πνεῦμα θεῖον τὸ ποιῆσάν με, πνοὴ δὲ παντοκράτορος ἡ διδάσκουσά με."},{"book":"ΙΩΒ","chapter":"33","verse":"5","text":"Ἐὰν δύνῃ, δός μοι ἀπόκρισιν, πρὸς ταῦτα ὑπόμεινον, στῆθι κατʼ ἐμὲ, καὶ ἐγὼ κατὰ σέ."},{"book":"ΙΩΒ","chapter":"33","verse":"6","text":"Ἐκ πηλοῦ διήρτισαι σὺ ὡς καὶ ἐγὼ, ἐκ τοῦ αὐτοῦ διηρτίσμεθα."},{"book":"ΙΩΒ","chapter":"33","verse":"7","text":"Οὐχ ὁ φόβος μου σὲ στροβήσει, οὐδὲ ἡ χείρ μου βαρεῖα ἔσται ἐπὶ σοί."},{"book":"ΙΩΒ","chapter":"33","verse":"8","text":"Πλὴν εἶπας ἐν ὠσί μου· φωνὴν ῥημάτων σου ἀκήκοα·"},{"book":"ΙΩΒ","chapter":"33","verse":"9","text":"διότι λέγεις, καθαρός εἰμι οὐχ ἁμαρτών, ἄμεμπτός εἰμι, οὐ γὰρ ἠνόμησα·"},{"book":"ΙΩΒ","chapter":"33","verse":"10","text":"Μέμψιν δὲ κατʼ ἐμοῦ εὗρεν· ἥγηται δέ με ὥσπερ ὑπεναντίον."},{"book":"ΙΩΒ","chapter":"33","verse":"11","text":"Ἔθετο δὲ ἐν ξύλῳ τὸν πόδα μου, ἐφύλαξε δέ μου πάσας τὰς ὁδούς."},{"book":"ΙΩΒ","chapter":"33","verse":"12","text":"Πῶς γὰρ λέγεις, δίκαιός εἰμι, καὶ οὐκ ἐπακήκοέ μου; αἰώνιος γάρ ἐστιν ὁ ἐπάνω βροτῶν."},{"book":"ΙΩΒ","chapter":"33","verse":"13","text":"Λέγεις δέ, διατί τῆς δίκης μου οὐκ ἐπακήκοέ μου πᾶν ῥῆμα;"},{"book":"ΙΩΒ","chapter":"33","verse":"14","text":"Ἐν γὰρ τῷ ἅπαξ λαλήσαι ὁ Κύριος, ἐν δὲ τῷ δευτέρῳ."},{"book":"ΙΩΒ","chapter":"33","verse":"15","text":"ἐνύπνιον ἢ ἐν μελέτῃ νυκτερινῇ, ὡς ὅταν ἐπιπίπτῃ δεινὸς φόβος ἐπʼ ἀνθρώπους, ἐπὶ νυσταγμάτων ἐπὶ κοίτης·"},{"book":"ΙΩΒ","chapter":"33","verse":"16","text":"Τότε ἀνακαλύπτει νοῦν ἀνθρώπων, ἐν εἴδεσι φόβου τοιούτοις αὐτοὺς ἐξεφόβησεν."},{"book":"ΙΩΒ","chapter":"33","verse":"17","text":"Ἀποστρέψαι ἄνθρωπον ἀπὸ ἀδικίας, τὸ δὲ σῶμα αὐτοῦ ἀπὸ πτώματος ἐῤῥύσατο."},{"book":"ΙΩΒ","chapter":"33","verse":"18","text":"Ἐφείσατο δὲ τῆς ψυχῆς αὐτοῦ ἀπὸ θανάτου, καὶ μὴ πεσεῖν αὐτὸν ἐν πολέμῳ."},{"book":"ΙΩΒ","chapter":"33","verse":"19","text":"Πάλιν δὲ ἤλεγξεν αὐτὸν ἐπὶ μαλακίᾳ ἐπὶ κοίτης, καὶ πλῆθος ὀστῶν αὐτοῦ ἐνάρκησε."},{"book":"ΙΩΒ","chapter":"33","verse":"20","text":"Πᾶν δὲ βρωτὸν σίτου οὐ μὴ δύνηται προσδέξασθαι, καὶ ἡ ψυχὴ αὐτοῦ βρῶσιν ἐπιθυμήσει·"},{"book":"ΙΩΒ","chapter":"33","verse":"21","text":"ἕως ἂν σαπῶσιν αὐτοῦ αἱ σάρκες, καὶ ἀποδείξῃ τὰ ὀστᾶ αὐτοῦ κένα."},{"book":"ΙΩΒ","chapter":"33","verse":"22","text":"Ἤγγισε δὲ εἰς θάνατον ἡ ψυχὴ αὐτοῦ, ἡ δὲ ζωὴ αὐτοῦ ἐν ᾅδῃ·"},{"book":"ΙΩΒ","chapter":"33","verse":"23","text":"Ἐὰν ὦσι χιλιοι αγγελοι θανατηφόροι, εἷς αὐτῶν οὐ μὴ τρώσῃ αὐτόν· ἐὰν νοήσῃ τῇ καρδίᾳ ἐπιστραφῆναι πρὸς Κύριον, ἀναγγείλῃ δὲ ἀνθρώπῳ τὴν ἑαυτοῦ μέμψιν, τὴν δὲ ἄνοιαν αὐτοῦ δείξῃ,"},{"book":"ΙΩΒ","chapter":"33","verse":"24","text":"ἀνθέξεται τοῦ μὴ πεσεῖν εἰς θάνατον· ἀνανεώσει δὲ αὐτοῦ τὸ σῶμα ὥσπερ ἀλοιφὴν ἐπὶ τοίχου, τὰ δὲ ὀστᾶ αὐτοῦ ἐμπλήσει μυελοῦ·"},{"book":"ΙΩΒ","chapter":"33","verse":"25","text":"Ἁπαλυνεῖ δὲ αὐτοῦ τὰς σάρκας ὥσπερ νηπίου, ἀποκαταστήσει δὲ αὐτὸν ἀνδρωθέντα ἐν ἀνθρώποις."},{"book":"ΙΩΒ","chapter":"33","verse":"26","text":"Εὐξάμενος δὲ πρὸς Κύριον καὶ δεκτὰ αὐτῷ ἔσται, εἰσελεύσεται προσώπῳ ἱλαρῷ σὺν ἐξηγορίᾳ· ἀποδώσει δὲ ἀνθρώποις δικαιοσύνην."},{"book":"ΙΩΒ","chapter":"33","verse":"27","text":"Εἶτα τότε ἀπομέμψεται ἄνθρωπος αὐτὸς ἑαυτῷ, λέγων, οἷα συνετέλουν; καὶ οὐκ ἄξια ἤτασέ με ὧν ἥμαρτον."},{"book":"ΙΩΒ","chapter":"33","verse":"28","text":"Σῶσον ψυχήν μου τοῦ μὴ ἐλθεῖν εἰς διαφθορὰν, καὶ ἡ ζωή μου φῶς ὄψεται."},{"book":"ΙΩΒ","chapter":"33","verse":"29","text":"Ἰδοὺ ταῦτα πάντα ἐργᾶται ὁ ἰσχυρὸς ὁδοὺς τρεῖς μετὰ ἀνδρός."},{"book":"ΙΩΒ","chapter":"33","verse":"30","text":"Καὶ ἐῤῥύσατο τὴν ψυχήν μου ἐκ θανάτου, ἵνα ἡ ζωή μου ἐν φωτὶ αἰνῇ αὐτόν."},{"book":"ΙΩΒ","chapter":"33","verse":"31","text":"Ἐνωτίζου Ἰὼβ καὶ ἄκουέ μου· κώφευσον, καὶ ἐγώ εἰμι λαλήσω."},{"book":"ΙΩΒ","chapter":"33","verse":"32","text":"Εἰ εἰσί σοι λόγοι, ἀποκρίθητί μοι· λάλησον, θέλω γὰρ δικαιωθῆναί σε."},{"book":"ΙΩΒ","chapter":"33","verse":"33","text":"Εἰ μὴ, σὺ ἄκουσόν μου, κώφευσον καὶ διδάξω σε."}]}