{"data":[{"book":"ΔΕΥΤΕΡΟΝΟΜΙΟΝ","chapter":"27","verse":"1","text":"Καὶ προσέταξε Μωυσῆς καὶ ἡ γερουσία Ἰσραὴλ, λέγων, φυλάσσεσθε πάσας τὰς ἐντολάς ταύτας, ὅσας ἐγὼ ἐντέλλομαι ὑμῖν σήμερον."},{"book":"ΔΕΥΤΕΡΟΝΟΜΙΟΝ","chapter":"27","verse":"2","text":"Καὶ ἔσται ᾗ ἂν ἡμέρᾳ διαβῆτε τὸν Ἰορδάνην εἰς τὴν γῆν, ἣν Κύριος ὁ Θεός σου δίδωσί σοι, καὶ στήσεις σεαυτῷ λίθους μεγάλους, καὶ κονιάσεις αὐτοὺς κονίᾳ."},{"book":"ΔΕΥΤΕΡΟΝΟΜΙΟΝ","chapter":"27","verse":"3","text":"Καὶ γράψεις ἐπὶ τῶν λίθων τούτων πάντας τούς λόγους τοῦ νόμου τούτου, ὠς ἂν διαβῆτε τὸν Ἰορδάνην, ἡνίκα ἂν εἰσέλθητε εἰς τὴν γῆν, ἣν Κύριος ὁ Θεὸς τῶν πατέρων σου δίδωσί σοι, γῆν ῥέουσαν γάλα καὶ μέλι, ὃν τρόπον εἶπε Κύριος ὁ Θεὸς τῶν πατέρων σού σοί."},{"book":"ΔΕΥΤΕΡΟΝΟΜΙΟΝ","chapter":"27","verse":"4","text":"Καὶ ἔσται ὡς ἂν διαβῆτε τὸν Ἰορδάνην, στήσετε τοὺς λίθους τούτους, οὓς ἐγὼ ἐντέλλομαί σοι σήμερον, ἐν ὄρει Γαιβάλ, καὶ κονιάσεις αὐτοὺς κονίᾳ."},{"book":"ΔΕΥΤΕΡΟΝΟΜΙΟΝ","chapter":"27","verse":"5","text":"Καὶ οἰκοδομήσεις ἐκεῖ θυσιαστήριον Κυρίῳ τῷ Θεῷ σου, θυσιαστήριον ἐκ λίθων· οὐκ ἐπιβαλεῖς ἐπʼ αὐτὸ σίδηρον·"},{"book":"ΔΕΥΤΕΡΟΝΟΜΙΟΝ","chapter":"27","verse":"6","text":"λίθους ὁλοκλήρους οἰκοδομήσεις θυσιαστήριον Κυρίῳ τῷ Θεῷ σου, καὶ ἀνοίσεις ἐπʼ αὐτὸ ὁλοκαυτώματα Κυρίῳ τῷ Θεῷ σου."},{"book":"ΔΕΥΤΕΡΟΝΟΜΙΟΝ","chapter":"27","verse":"7","text":"Καὶ θύσεις ἐκεῖ θυσίαν σωτηρίου· καὶ φάγῃ, καὶ ἐμπλησθήσῃ, καὶ εὐφρανθήσῃ ἔναντι Κυρίου τοῦ Θεοῦ σου."},{"book":"ΔΕΥΤΕΡΟΝΟΜΙΟΝ","chapter":"27","verse":"8","text":"Καὶ γράψεις ἐπὶ τῶν λίθων πάντα τὸν νόμον τοῦτον σαφῶς σφόδρα."},{"book":"ΔΕΥΤΕΡΟΝΟΜΙΟΝ","chapter":"27","verse":"9","text":"Καὶ ἐλάλησε Μωυσῆς καὶ οἱ ἱερεῖς οἱ Λευῖται παντὶ Ἰσραὴλ, λέγοντες, σιώπα καὶ ἄκουε Ἰσραήλ· ἐν τῇ ἡμέρᾳ ταύτῃ γέγονας εἰς λαὸν Κυρίῳ τῷ Θεῷ σου,"},{"book":"ΔΕΥΤΕΡΟΝΟΜΙΟΝ","chapter":"27","verse":"10","text":"καὶ εἰσακούσῃ τῆς φωνῆς Κυρίου τοῦ Θεοῦ σου, καὶ ποιήσεις πάσας τὰς ἐντολὰς αὐτοῦ, καὶ τὰ δικαιώματα αὐτοῦ, ὅσα ἐγὼ ἐντέλλομαί σοι σήμερον."},{"book":"ΔΕΥΤΕΡΟΝΟΜΙΟΝ","chapter":"27","verse":"11","text":"Καὶ ἐνετείλατο Μωυσῆς τῷ λαῷ ἐν τῇ ἡμέρᾳ ἐκείνῃ, λέγων,"},{"book":"ΔΕΥΤΕΡΟΝΟΜΙΟΝ","chapter":"27","verse":"12","text":"οὗτοι στήσονται εὐλογεῖν τὸν λαὸν ἐν ὄρει Γαριζίν διαβάντες τὸν Ἰορδάνην, Συμεὼν, Λευὶ, Ἰουδας, Ἰσσάχαρ, Ἰωσὴφ, καὶ Βενιαμίν."},{"book":"ΔΕΥΤΕΡΟΝΟΜΙΟΝ","chapter":"27","verse":"13","text":"Καὶ οὗτοι στήσονται ἐπὶ τῆς κατάρας ἐν ὄρει Γαιβάλ, Ῥουβὴν, Γὰδ, καὶ Ἀσὴρ, Ζαβουλὼν, Δὰν, καὶ Νεφθαλί."},{"book":"ΔΕΥΤΕΡΟΝΟΜΙΟΝ","chapter":"27","verse":"14","text":"Καὶ ἀποκριθέντες ἐροῦσιν οἱ Λευῖται παντὶ Ἰσραὴλ φωνῇ μεγάλῃ,"},{"book":"ΔΕΥΤΕΡΟΝΟΜΙΟΝ","chapter":"27","verse":"15","text":"ἐπικατάρατος ἄνθρωπος ὅστις ποιήσει γλυπτὸν καὶ χωνευτὸν, βδέλυγμα Κυρίῳ, ἔργον χειρῶν τεχνιτῶν, καὶ θήσει αὐτὸ ἐν ἀποκρύφῳ· καὶ ἀποκριθεὶς πᾶς ὁ λαὸς, ἐροῦσι, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"16","text":"Ἐπικατάρατος ὁ ἀτιμάζων πατέρα αὐτοῦ ἢ μητέρα αὐτοῦ· καὶ ἐροῦσι πᾶς ὁ λαὸς, γένοτιο."},{"book":"ΔΕΥΤΕΡΟΝΟΜΙΟΝ","chapter":"27","verse":"17","text":"Ἐπικατάρατος ὁ μετατιθεὶς ὅρια τοῦ πλησὶον· καὶ ἐροῦσι πᾶς ὁ λαός, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"18","text":"Ἐπικατάρατος ὁ πλανῶν τυφλὸν ἐν ὁδῷ· καὶ ἐροῦσι πᾶς ὁ λαός, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"19","text":"Ἐπικατάρατος ὃς ἂν ἐκκλίνῃ κρίσιν προσηλύτου καὶ ὀρφανοῦ καὶ χήρας· καὶ ἐροῦσι πᾶς ὁ λαός, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"20","text":"Ἐπικατάρατος ὁ κοιμώμενος μετὰ γυναικὸς τοῦ πατρὸς αὐτοῦ, ὅτι ἀπεκάλυψε συγκάλυμμα τοῦ πατρὸς αὐτοῦ· καὶ ἐροῦσι πᾶς ὁ λαὸς, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"21","text":"Ἐπικατάρατος ὁ κοιμώμενος μετὰ παντὸς κτήνους· καὶ ἐροῦσι πᾶς ὁ λαὸς, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"22","text":"Ἐπικατάρατος ὁ κοιμώμενος μετὰ ἀδελφῆς ἐκ πατρὸς ἢ μητρὸς αὐτοῦ. καὶ ἐροῦσι πᾶς ὁ λαός, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"23","text":"Ἐπικατάρατος ὁ κοιμώμενος μετὰ νύμφης αὐτοῦ· καὶ ἐροῦσι πᾶς ὁ λαός, γένοιτο· ἐπικατάρατος ὁ κοιμώμενος μετὰ τῆς ἀδελφῆς τῆς γυναικὸς αὐτοῦ· καὶ ἐροῦσι πᾶς ὁ λαὸς, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"24","text":"Ἐπικατάρατος ὁ τύπτων τὸν πλησίον δόλῳ· καὶ ἐροῦσι πᾶς ὁ λαός, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"25","text":"Ἐπικατάρατος ὃς ἂν λάβῃ δῶρα πατάξαι ψυχὴν αἵματος ἀθῴου· καὶ ἐροῦσι πᾶς ὁ λαὸς, γένοιτο."},{"book":"ΔΕΥΤΕΡΟΝΟΜΙΟΝ","chapter":"27","verse":"26","text":"Ἐπικατάρατος πᾶς ἄνθρωπος ὃς οὐκ ἐμμένει ἐν πᾶσι τοῖς λόγοις τοῦ νόμου τούτου ποιῆσαι αὐτούς· καὶ ἐροῦσι πᾶς ὁ λαὸς, γένοιτο."}]}