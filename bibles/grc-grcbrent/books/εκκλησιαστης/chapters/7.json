{"data":[{"book":"ΕΚΚΛΗΣΙΑΣΤΗΣ","chapter":"7","verse":"1","text":"Ἀγαθὸν ὄνομα ὑπὲρ ἔλαιον ἀγαθὸν, καὶ ἡμέρα τοῦ θανάτου ὑπὲρ ἡμέραν γεννήσεως."},{"book":"ΕΚΚΛΗΣΙΑΣΤΗΣ","chapter":"7","verse":"2","text":"Ἀγαθὸν πορευθῆναι εἰς οἶκον πένθους ἢ ὅτι πορευθῆναι εἰς οἶκον πότου· καθότι τοῦτο τέλος παντὸς ἀνθρώπου, καὶ ὁ ζῶν δώσει ἀγαθὸν εἰς καρδίαν αὐτοῦ."},{"book":"ΕΚΚΛΗΣΙΑΣΤΗΣ","chapter":"7","verse":"3","text":"Ἀγαθὸν θυμὸς ὑπὲρ γέλωτα, ὅτι ἐν κακίᾳ προσώπου ἀγαθυνθήσεται καρδία."},{"book":"ΕΚΚΛΗΣΙΑΣΤΗΣ","chapter":"7","verse":"4","text":"Καρδία σοφῶν ἐν οἴκῳ πένθους, καὶ καρδία ἀφρόνων ἐν οἴκῳ εὐφροσύνης."},{"book":"ΕΚΚΛΗΣΙΑΣΤΗΣ","chapter":"7","verse":"5","text":"Ἀγαθὸν τὸ ἀκοῦσαι ἐπιτίμησιν σοφοῦ ὑπὲρ ἄνδρα ἁκούοντα ᾆσμα ἀφρόνων."},{"book":"ΕΚΚΛΗΣΙΑΣΤΗΣ","chapter":"7","verse":"6","text":"Ὡς φωνὴ ἀκανθῶν ὑπὸ τὸν λέβητα, οὕτως γέλως τῶν ἀφρόνων· καί γε τοῦτο ματαιότης."},{"book":"ΕΚΚΛΗΣΙΑΣΤΗΣ","chapter":"7","verse":"7","text":"Ὅτι ἡ συκοφαντία περιφέρει σοφὸν, καὶ ἀπόλλυσι τὴν καρδίαν εὐγενείας αὐτοῦ."},{"book":"ΕΚΚΛΗΣΙΑΣΤΗΣ","chapter":"7","verse":"8","text":"Ἀγαθὴ ἐσχάτη λόγων ὑπὲρ ἀρχὴν αὐτοῦ, ἀγαθὸν μακρόθυμος ὑπὲρ ὑψηλὸν πνεύματι."},{"book":"ΕΚΚΛΗΣΙΑΣΤΗΣ","chapter":"7","verse":"9","text":"Μὴ σπεύσῃς ἐν πνεύματί σου τοῦ θυμοῦσθαι, ὅτι θυμὸς ἐν κόλπῳ ἀφρόνων ἀναπαύσεται."},{"book":"ΕΚΚΛΗΣΙΑΣΤΗΣ","chapter":"7","verse":"10","text":"Μὴ εἴπῃς, τί ἐγένετο, ὅτι αἱ ἡμέραι αἱ πρότεραι ἦσαν ἀγαθαὶ ὑπὲρ ταύτας; ὅτι οὐκ ἐν σοφίᾳ ἐπηρώτησας περὶ τούτου."},{"book":"ΕΚΚΛΗΣΙΑΣΤΗΣ","chapter":"7","verse":"11","text":"Ἀγαθὴ σοφία μετὰ κληρονομίας, καὶ περίσσεια τοῖς θεωροῦσι τὸν ἥλιον."},{"book":"ΕΚΚΛΗΣΙΑΣΤΗΣ","chapter":"7","verse":"12","text":"Ὅτι ἐν σκιᾷ αὐτῆς ἡ σοφία ὡς σκιὰ ἀργυρίου, καὶ περίσσεια γνώσεως τῆς σοφίας ζωοποιήσει τὸν παρʼ αὐτῆς."},{"book":"ΕΚΚΛΗΣΙΑΣΤΗΣ","chapter":"7","verse":"13","text":"Ἴδε τὰ ποιήματα τοῦ Θεοῦ, ὅτι τίς δυνήσεται κοσμῆσαι ὃν ἂν ὁ Θεὸς διαστρέψῃ αὐτόν;"},{"book":"ΕΚΚΛΗΣΙΑΣΤΗΣ","chapter":"7","verse":"14","text":"Ἐν ἡμέρᾳ ἀγαθωσύνης ζῆθι ἐν ἀγαθῷ, καὶ ἴδε ἐν ἡμέρᾳ κακίας· ἴδε, καί γε σὺν τούτῳ συμφώνως τοῦτο ἐποίησεν ὁ Θεὸς περὶ λαλιᾶς, ἵνα μὴ εὕρῃ ἄνθρωπος ὀπίσω αὐτοῦ οὐδέν."},{"book":"ΕΚΚΛΗΣΙΑΣΤΗΣ","chapter":"7","verse":"15","text":"Σύμπαντα εἶδον ἐν ἡμέραις ματαιότητός μου· ἐστὶ δίκαιος ἀπολλύμενος ἐν δικαίῳ αὐτοῦ, καί ἐστιν ἀσεβὴς μένων ἐν κακίᾳ αὐτοῦ."},{"book":"ΕΚΚΛΗΣΙΑΣΤΗΣ","chapter":"7","verse":"16","text":"Μὴ γίνου δίκαιος πολὺ, μηδὲ σοφίζου περισσὰ, μή ποτε ἐκπλαγῇς."},{"book":"ΕΚΚΛΗΣΙΑΣΤΗΣ","chapter":"7","verse":"17","text":"Μὴ ἀσεβήσῃς πολὺ, καὶ μὴ γίνου σκληρὸς, ἵνα μὴ ἀποθάνῃς ἐν οὐ καιρῷ σου."},{"book":"ΕΚΚΛΗΣΙΑΣΤΗΣ","chapter":"7","verse":"18","text":"Ἀγαθὸν τὸ ἀντέχεσθαί σε ἐν τούτῳ, καί γε ἀπὸ τούτου μὴ μιάνῃς τὴν χεῖρά σου, ὅτι φοβουμένοις τὸν Θεὸν ἐξελεύσεται τὰ πάντα."},{"book":"ΕΚΚΛΗΣΙΑΣΤΗΣ","chapter":"7","verse":"19","text":"Ἡ σοφία βοηθήσει τῷ σοφῷ ὑπὲρ δέκα ἐξουσιάζοντας τοὺς ὄντας ἐν τῇ πόλει."},{"book":"ΕΚΚΛΗΣΙΑΣΤΗΣ","chapter":"7","verse":"20","text":"Ὅτι ἄνθρωπος οὐκ ἔστι δίκαιος ἐν τῇ γῇ, ὃς ποιήσει ἀγαθὸν καὶ οὐχ ἁμαρτήσεται."},{"book":"ΕΚΚΛΗΣΙΑΣΤΗΣ","chapter":"7","verse":"21","text":"Καί γε εἰς πάντας λόγους οὓς λαλήσουσιν ἀσεβεῖς, μὴ θῇς καρδίαν σου, ὅπως μὴ ἀκούσῃς τοῦ δούλου σου καταρωμένου σε."},{"book":"ΕΚΚΛΗΣΙΑΣΤΗΣ","chapter":"7","verse":"22","text":"Ὅτι πλειστάκις πονηρεύσεταί σε, καὶ καθόδους πολλὰς κακώσει καρδίαν σου, ὅτι ὡς καί γε σὺ κατηράσω ἑτέρους."},{"book":"ΕΚΚΛΗΣΙΑΣΤΗΣ","chapter":"7","verse":"23","text":"Πάντα ταῦτα ἐπείρασα ἐν σοφίᾳ· εἶπα, σοφισθήσομαι· καὶ αὕτη ἐμακρύνθη ἀπʼ ἐμοῦ."},{"book":"ΕΚΚΛΗΣΙΑΣΤΗΣ","chapter":"7","verse":"24","text":"Μακρὰν ὑπὲρ ὃ ἦν, καὶ βαθὺ βάθος, τίς εὑρήσει αὐτό;"},{"book":"ΕΚΚΛΗΣΙΑΣΤΗΣ","chapter":"7","verse":"25","text":"Ἐκύκλωσα ἐγὼ καὶ ἡ καρδία μου τοῦ γνῶναι καὶ τοῦ κατασκέψασθαι καὶ τοῦ ζητῆσαι σοφίαν καὶ ψῆφον, καὶ τοῦ γνῶναι ἀσεβοῦς ἀφροσύνην καὶ ὀχληρίαν καὶ περιφοράν."},{"book":"ΕΚΚΛΗΣΙΑΣΤΗΣ","chapter":"7","verse":"26","text":"Καὶ εὑρίσκω ἐγὼ αὐτὴν, καὶ ἐρῶ πικρότερον ὑπὲρ θάνατον· σὺν τὴν γυναῖκα ἥτις ἐστι θήρευμα, καὶ σαγῆναι καρδία αὐτῆς, δεσμὸς εἰς χεῖρας αὐτῆς· ἀγαθὸς πρὸ προσώπου τοῦ Θεοῦ ἐξαιρεθήσεται ἀπʼ αὐτῆς, καὶ ἁμαρτάνων συλληφθήσεται ἐν αὐτῇ."},{"book":"ΕΚΚΛΗΣΙΑΣΤΗΣ","chapter":"7","verse":"27","text":"Ἴδε τοῦτο εὗρον, εἶπεν ὁ Ἐκκλησιαστής· μία τῇ μιᾷ τοῦ εὑρεῖν λογισμὸν,"},{"book":"ΕΚΚΛΗΣΙΑΣΤΗΣ","chapter":"7","verse":"28","text":"ὃν ἐπεζήτησεν ἡ ψυχή μου, καὶ οὐχ εὗρον· καὶ ἄνθρωπον ἕνα ἀπὸ χιλίων εὗρον, καὶ γυναῖκα ἐν πᾶσι τούτοις οὐχ εὗρον."},{"book":"ΕΚΚΛΗΣΙΑΣΤΗΣ","chapter":"7","verse":"29","text":"Πλὴν ἴδε τοῦτο εὗρον, ὃ ἐποίησεν ὁ Θεὸς σὺν τὸν ἄνθρωπον εὐθῆ· καὶ αὐτοὶ ἐζήτησαν λογισμοὺς πολλούς."}]}