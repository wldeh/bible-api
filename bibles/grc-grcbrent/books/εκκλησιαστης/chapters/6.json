{"data":[{"book":"ΕΚΚΛΗΣΙΑΣΤΗΣ","chapter":"6","verse":"1","text":"Ἔστι πονηρία ἣν εἶδον ὑπὸ τὸν ἥλιον, καὶ πολλή ἐστιν ὑπὸ τὸν ἄνθρωπον·"},{"book":"ΕΚΚΛΗΣΙΑΣΤΗΣ","chapter":"6","verse":"2","text":"Ἀνὴρ ᾧ δώσει αὐτῷ ὁ Θεὸς πλοῦτον καὶ ὑπαρχοντα καὶ δόξαν, καὶ οὐκ ἔστιν ὑστερῶν τῇ ψυχῇ αὐτοῦ ἀπὸ πάντων ὧν ἐπιθυμήσει, καὶ οὐκ ἐξουσιάσει αὐτῷ ὁ Θεὸς τοῦ φαγεῖν ἀπʼ αὐτοῦ, ὅτι ἀνὴρ ξένος φάγεται αὐτόν· τοῦτο ματαιότης καὶ ἀῤῥωστία πονηρά ἐστιν."},{"book":"ΕΚΚΛΗΣΙΑΣΤΗΣ","chapter":"6","verse":"3","text":"Ἐὰν γεννήσῃ ἀνὴρ ἑκατόν, καὶ ἔτη πολλὰ ζήσεται, καὶ πλῆθος ὅ, τι ἔσονται αἱ ἡμέραι ἐτῶν αὐτοῦ, καὶ ψυχὴ αὐτοῦ οὐ πλησθήσεται ἀπὸ τῆς ἀγαθωσύνης, καί γε ταφὴ οὐκ ἐγένετο αὐτῷ, εἶπα, ἀγαθὸν ὑπὲρ αὐτὸν τὸ ἔκτρωμα."},{"book":"ΕΚΚΛΗΣΙΑΣΤΗΣ","chapter":"6","verse":"4","text":"Ὅτι ἐν ματαιότητι ἦλθε, καὶ ἐν σκότει πορεύεται, καὶ ἐν σκότει ὄνομα αὐτοῦ καλυφθήσεται·"},{"book":"ΕΚΚΛΗΣΙΑΣΤΗΣ","chapter":"6","verse":"5","text":"Καί γε ἥλιον οὐκ εἶδε, καὶ οὐκ ἔγνω ἀναπαύσεις, τούτῳ ὑπὲρ τοῦτον·"},{"book":"ΕΚΚΛΗΣΙΑΣΤΗΣ","chapter":"6","verse":"6","text":"Καὶ ἔζησε χιλίων ἐτῶν καθόδους, καὶ ἀγαθωσύνην οὐκ εἶδε, μὴ οὐκ εἰς τόπον ἕνα πορεύεται τὰ πάντα;"},{"book":"ΕΚΚΛΗΣΙΑΣΤΗΣ","chapter":"6","verse":"7","text":"Πᾶς μόχθος ἀνθρώπου εἰς στόμα αὐτοῦ, καί γε ἡ ψυχὴ οὐ πληρωθήσεται."},{"book":"ΕΚΚΛΗΣΙΑΣΤΗΣ","chapter":"6","verse":"8","text":"Ὅτι περίσσεια τῷ σοφῷ ὑπὲρ τὸν ἄφρονα, διότι ὁ πένης οἶδε πορευθῆναι κατέναντι τῆς ζωῆς."},{"book":"ΕΚΚΛΗΣΙΑΣΤΗΣ","chapter":"6","verse":"9","text":"Ἀγαθὸν ὅραμα ὀφθαλμῶν ὑπερπορευόμενον ψυχῇ· καί γε τοῦτο ματαιότης καὶ προαίρεσις πνεύματος."},{"book":"ΕΚΚΛΗΣΙΑΣΤΗΣ","chapter":"6","verse":"10","text":"Εἰ τι ἐγένετο, ἤδη κέκληται ὄνομα αὐτοῦ, καὶ ἐγνώσθη ὅ ἐστιν ἄνθρωπος, καὶ οὐ δυνήσεται κριθῆναι μετὰ τοῦ ἰσχυροτὲρου ὑπὲρ αὐτόν."},{"book":"ΕΚΚΛΗΣΙΑΣΤΗΣ","chapter":"6","verse":"11","text":"Ὅτι εἰσι λόγοι πολλοὶ πληθύνοντες ματαιότητα."},{"book":"ΕΚΚΛΗΣΙΑΣΤΗΣ","chapter":"6","verse":"12","text":"Τί περισσὸν τῷ ἀνθρώπῳ; ὅτι τίς οἶδεν ἀγαθὸν τῷ ἀνθρώπῳ ἐν τῇ ζωῇ, ἀριθμὸν ζωῆς ἡμερῶν ματαιότητος αὐτοῦ; καὶ ἐποίησεν αὐτὰ ἐν σκιᾷ· ὅτι τίς ἀπαγγελεῖ τῷ ἀνθρώπῳ, τί ἔσται ὀπίσω αὐτοῦ ὑπὸ τὸν ἥλιον;"}]}