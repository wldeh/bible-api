{"data":[{"book":"ΕΚΚΛΗΣΙΑΣΤΗΣ","chapter":"3","verse":"1","text":"Τοῖς πᾶσιν ὁ χρόνος, καὶ καιρὸς τῷ παντὶ πράγματι ὑπὸ τὸν οὐρανόν."},{"book":"ΕΚΚΛΗΣΙΑΣΤΗΣ","chapter":"3","verse":"2","text":"Καιρὸς τοῦ τεκεῖν καὶ καιρὸς τοῦ ἀποθανεῖν, καιρὸς τοῦ φυτεῦσαι καὶ καιρὸς τοῦ ἐκτίλαι τὸ πεφυτευμένον·"},{"book":"ΕΚΚΛΗΣΙΑΣΤΗΣ","chapter":"3","verse":"3","text":"Καιρὸς τοῦ ἀποκτεῖναι καὶ καιρὸς τοῦ ἰάσασθαι, καιρὸς τοῦ καθελεῖν καὶ καιρὸς τοῦ οἰκοδομεῖν·"},{"book":"ΕΚΚΛΗΣΙΑΣΤΗΣ","chapter":"3","verse":"4","text":"Καιρὸς τοῦ κλαῦσαι καὶ καιρὸς τοῦ γελάσαι, καιρὸς τοῦ κόψασθαι καὶ καιρὸς τοῦ ὀρχήσασθαι·"},{"book":"ΕΚΚΛΗΣΙΑΣΤΗΣ","chapter":"3","verse":"5","text":"Καιρὸς τοῦ βαλεῖν λίθους καὶ καιρὸς τοῦ συναγαγεῖν λίθους, καιρὸς τοῦ περιλαβεῖν καὶ καιρὸς τοῦ μακρυνθῆναι ἀπὸ περιλήψεως·"},{"book":"ΕΚΚΛΗΣΙΑΣΤΗΣ","chapter":"3","verse":"6","text":"Καιρὸς τοῦ ζητῆσαι καὶ καιρὸς τοῦ ἀπολέσαι, καιρὸς τοῦ φυλάξαι καὶ καιρὸς τοῦ ἐκβαλεῖν·"},{"book":"ΕΚΚΛΗΣΙΑΣΤΗΣ","chapter":"3","verse":"7","text":"Καιρὸς τοῦ ῥῆξαι καὶ καιρὸς τοῦ ῥάψαι, καιρὸς τοῦ σιγᾷν καὶ καιρὸς τοῦ λαλεῖν·"},{"book":"ΕΚΚΛΗΣΙΑΣΤΗΣ","chapter":"3","verse":"8","text":"Καιρὸς τοῦ φιλῆσαι καὶ καιρὸς τοῦ μισῆσαι, καιρὸς πολέμου καὶ καιρὸς εἰρήνης."},{"book":"ΕΚΚΛΗΣΙΑΣΤΗΣ","chapter":"3","verse":"9","text":"Τίς περίσσεια τοῦ ποιοῦντος ἐν οἷς αὐτὸς μοχθεῖ;"},{"book":"ΕΚΚΛΗΣΙΑΣΤΗΣ","chapter":"3","verse":"10","text":"Εἶδον σὺν πάντα τὸν περισπασμὸν, ὃν ἔδωκεν ὁ Θεὸς τοῖς υἱοῖς τῶν ἀνθρώπων τοῦ περισπᾶσθαι ἐν αὐτῷ."},{"book":"ΕΚΚΛΗΣΙΑΣΤΗΣ","chapter":"3","verse":"11","text":"Τὰ σύμπαντα ἃ ἐποίησε καλὰ ἐν καιρῷ αὐτοῦ· καί γε σύμπαντα τὸν αἰῶνα ἔδωκεν ἐν καρδίᾳ αὐτῶν, ὅπως μὴ εὕρῃ ὁ ἄνθρωπος τὸ ποίημα ὁ ἐποίησεν ὁ Θεὸς ἀπʼ ἀρχῆς καὶ μέχρι τέλους."},{"book":"ΕΚΚΛΗΣΙΑΣΤΗΣ","chapter":"3","verse":"12","text":"Ἔγνων ὅτι οὐκ ἔστιν ἀγαθὸν ἐν αὐτοῖς, εἰ μὴ τοῦ εὐφρανθῆναι καὶ τοῦ ποιεῖν ἀγαθὸν ἐν ζωῇ αὐτοῦ·"},{"book":"ΕΚΚΛΗΣΙΑΣΤΗΣ","chapter":"3","verse":"13","text":"Καί γε πᾶς ὁ ἄνθρωπος ὃς φάγεται καὶ πίεται, καὶ ἴδῃ ἀγαθὸν ἐν παντὶ μόχθῳ αὐτοῦ, δόμα Θεοῦ ἐστιν."},{"book":"ΕΚΚΛΗΣΙΑΣΤΗΣ","chapter":"3","verse":"14","text":"Ἔγνων ὅτι πάντα ὅσα ἐποίησεν ὁ Θεὸς αὐτὰ ἔσται εἰς τὸν αἰῶνα, ἐπʼ αὐτῷ οὐκ ἔστι προσθεῖναι, καὶ ἀπʼ αὐτοῦ οὐκ ἔστιν ἀφελεῖν· καὶ ὁ Θεὸς ἐποίησεν, ἵνα φοβηθῶσιν ἀπὸ προσώπου αὐτοῦ."},{"book":"ΕΚΚΛΗΣΙΑΣΤΗΣ","chapter":"3","verse":"15","text":"Τὸ γενόμενον ἤδη ἐστί, καὶ ὅσα τοῦ γίνεσθαι ἤδη γέγονε, καὶ ὁ Θεὸς ζητήσει τὸν διωκόμενον."},{"book":"ΕΚΚΛΗΣΙΑΣΤΗΣ","chapter":"3","verse":"16","text":"Καὶ ἔτι εἶδον ὑπὸ τὸν ἥλιον τόπον τῆς κρίσεως, ἐκεῖ ὁ ἀσεβής· καὶ τόπον τοῦ δικαίου, ἐκεῖ ὁ εὐσεβής."},{"book":"ΕΚΚΛΗΣΙΑΣΤΗΣ","chapter":"3","verse":"17","text":"Καὶ εἶπα ἐγὼ ἐν καρδίᾳ μου, σὺν τὸν δίκαιον καὶ σὺν τὸν ἀσεβῆ κρινεῖ ὁ Θεός, ὅτι καιρὸς τῷ παντὶ πράγματι καὶ ἐπὶ παντὶ τῷ ποιήματι ἐκεῖ."},{"book":"ΕΚΚΛΗΣΙΑΣΤΗΣ","chapter":"3","verse":"18","text":"Εἶπα ἐγὼ ἐν καρδίᾳ μου, περὶ λαλιᾶς υἱῶν τοῦ ἀνθρώπου, ὅτι διακρινεῖ αὐτοὺς ὁ Θεὸς, καὶ τοῦ δεῖξαι ὅτι αὐτοὶ κτήνη εἰσί."},{"book":"ΕΚΚΛΗΣΙΑΣΤΗΣ","chapter":"3","verse":"19","text":"Καί γε αὐτοῖς συνάντημα υἱῶν τοῦ ἀνθρώπου, καὶ συνάντημα τοῦ κτήνους, συνάντημα ἓν αὐτοῖς· ὡς ὁ θάνατος τούτου, οὕτως καὶ ὁ θάνατος τούτου· καὶ πνεῦμα ἓν τοῖς πᾶσι· καὶ τί ἐπερίσσευσεν ὁ ἄνθρωπος παρὰ τὸ κτῆνος; οὐδέν· ὅτι πάντα ματαιότης."},{"book":"ΕΚΚΛΗΣΙΑΣΤΗΣ","chapter":"3","verse":"20","text":"Τὰ πάντα εἰς τόπον ἕνα, τὰ πάντα ἐγένετο ἀπὸ τοῦ χοὸς, καὶ τὰ πάντα ἐπιστρέψει εἰς τὸν χοῦν."},{"book":"ΕΚΚΛΗΣΙΑΣΤΗΣ","chapter":"3","verse":"21","text":"Καὶ τίς εἶδε πνεῦμα υἱῶν τοῦ ἀνθρώπου, εἰ ἀναβαίνει αὐτὸ ἄνω; καὶ τὸ πνεῦμα τοῦ κτήνους, εἰ καταβαίνει αὐτὸ κάτω εἰς γῆν;"},{"book":"ΕΚΚΛΗΣΙΑΣΤΗΣ","chapter":"3","verse":"22","text":"Καὶ εἶδον ὅτι οὐκ ἔστιν ἀγαθὸν εἰ μὴ ὃ εὐφρανθήσεται ὁ ἀνθρωπος ἐν ποιήμασιν αὐτοῦ, ὅτι αὐτὸ μερὶς αὐτοῦ, ὅτι τίς ἄξει αὐτὸν τοῦ ἰδεῖν ἐν ᾧ ἐὰν γένηται μετʼ αὐτόν;"}]}