{"data":[{"book":"ΤΩΒΙΤ","chapter":"9","verse":"1","text":"Καὶ ἐκάλεσε Τωβίας τὸν Ῥαφαὴλ, καὶ εἶπεν αὐτῷ,"},{"book":"ΤΩΒΙΤ","chapter":"9","verse":"2","text":"Ἀζαρία ἀδελφὲ, λάβε μετὰ σεαυτοῦ παῖδα καὶ δύο καμήλους, καὶ πορεύθητι ἐν Ῥάγοις τῆς Μηδίας παρὰ Γαβαὴλ, καὶ κόμισαί μοι τὸ ἀργύριον, καὶ αὐτὸν ἄγε μοι εἰς τόν γάμον,"},{"book":"ΤΩΒΙΤ","chapter":"9","verse":"3","text":"διότι ὀμώμοκε Ῥαγουὴλ, μὴ ἐξελθεῖν με."},{"book":"ΤΩΒΙΤ","chapter":"9","verse":"4","text":"Καὶ ὁ πατήρ μου ἀριθμεῖ τὰς ἡμέρας, καὶ ἐὰν χρονίσω μέγα, ὀδυνηθήσεται λίαν."},{"book":"ΤΩΒΙΤ","chapter":"9","verse":"5","text":"Καὶ ἐπορεύθη Ῥαφαὴλ, καὶ ηὐλίσθη παρὰ Γαβαὴλ, καὶ ἔδωκεν αὐτῷ τὸ χειρόγραφον· ὃς δὲ προήνεγκε τὰ θυλάκια ἐν ταῖς σφραγίσι, καὶ ἔδωκεν αὐτῷ."},{"book":"ΤΩΒΙΤ","chapter":"9","verse":"6","text":"Καὶ ὤρθρευσαν κοινῶς, καὶ ἦλθον εἰς τὸν γάμον· καὶ εὐλόγησε Τωβίας τὴν γυναῖκα αὐτοῦ."}]}