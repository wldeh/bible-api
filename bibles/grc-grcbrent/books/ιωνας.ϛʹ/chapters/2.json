{"data":[{"book":"ΙΩΝΑΣ. ϛʹ","chapter":"2","verse":"1","text":"Καὶ προσέταξε Κύριος κήτει μεγάλῳ καταπιεῖν τὸν Ἰωνᾶν· καὶ ἦν Ἰωνᾶς ἐν τῇ κοιλίᾳ τοῦ κήτους τρεῖς ἡμέρας καὶ τρεῖς νύκτας."},{"book":"ΙΩΝΑΣ. ϛʹ","chapter":"2","verse":"2","text":"Καὶ προσηύξατο Ἰωνᾶς πρὸς Κύριον τὸν Θεὸν αὐτοῦ ἐκ τῆς κοιλίας τοῦ κήτους,"},{"book":"ΙΩΝΑΣ. ϛʹ","chapter":"2","verse":"3","text":"καὶ εἶπεν,"},{"book":"ΙΩΝΑΣ. ϛʹ","chapter":"2","verse":"4","text":"καὶ ποταμοί ἐκύκλωσάν με, πάντες οἱ μετεωρισμοί σου καὶ τὰ κύματά σου ἐπʼ ἐμὲ διῆλθον."},{"book":"ΙΩΝΑΣ. ϛʹ","chapter":"2","verse":"5","text":"Καὶ ἐγὼ εἶπα, ἀπῶσμαι ἐξ ὀφθαλμῶν σου· ἆρα προσθήσω τοῦ ἐπιβλέψαι με πρὸς ναὸν τὸν ἅγιόν σου;"},{"book":"ΙΩΝΑΣ. ϛʹ","chapter":"2","verse":"6","text":"Περιεχύθη μοι ὕδωρ ἕως ψυχῆς, ἄβυσσος ἐκύκλωσέ με ἐσχάτη, ἔδυ ἡ κεφαλή μου εἰς σχισμὰς ὀρέων,"},{"book":"ΙΩΝΑΣ. ϛʹ","chapter":"2","verse":"7","text":"κατέβην εἰς γῆν, ἧς οἱ μοχλοὶ αὐτῆς κάτοχοι αἰώνιοι· καὶ ἀναβήτω φθορὰ ζωῆς μου Κύριε ὁ Θεός μου."},{"book":"ΙΩΝΑΣ. ϛʹ","chapter":"2","verse":"8","text":"Ἐν τῷ ἐκλείπειν ἀπʼ ἐμοῦ τὴν ψυχήν μου, τοῦ Κυρίου ἐμνήσθην, καὶ ἔλθοι πρὸς σὲ ἡ προσευχή μου εἰς ναὸν τὸν ἅγιόν σου."},{"book":"ΙΩΝΑΣ. ϛʹ","chapter":"2","verse":"9","text":"Φυλασσόμενοι μάταια καὶ ψευδῆ, ἔλεος αὐτῶν ἐγκατέλιπον."},{"book":"ΙΩΝΑΣ. ϛʹ","chapter":"2","verse":"10","text":"Ἐγὼ δὲ μετὰ φωνῆς αἰνέσεως καὶ ἐξομολογήσεως θύσω σοι, ὅσα ηὐξάμην ἀποδώσω σοι σωτηρίου τῷ Κυρίῳ."},{"book":"ΙΩΝΑΣ. ϛʹ","chapter":"2","verse":"11","text":"Καὶ προσετάγη ἀπὸ Κυρίου τῷ κήτει, καὶ ἐξέβαλε τὸν Ἰωνᾶν ἐπὶ τὴν ξηράν."}]}