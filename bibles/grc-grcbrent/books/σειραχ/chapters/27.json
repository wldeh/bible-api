{"data":[{"book":"ΣΕΙΡΑΧ","chapter":"27","verse":"1","text":"Χαρὶν ἀδιαφόρου πολλοὶ ἥμαρτον, καὶ ὁ ζητῶν πληθύναι ἀποστρέψει ὀφθαλμόν."},{"book":"ΣΕΙΡΑΧ","chapter":"27","verse":"2","text":"Ἀναμέσον ἁρμῶν λίθων παγήσεται πάσσαλος, καὶ ἀναμέσον πράσεως καὶ ἀγορασμοῦ συντριβήσεται ἁμαρτία."},{"book":"ΣΕΙΡΑΧ","chapter":"27","verse":"3","text":"Ἐὰν μὴ ἐν φόβῳ Κυρίου κρατήσῃ κατὰ σπουδὴν, ἐν τάχει καταστραφήσεται αὐτοῦ ὁ οἶκος."},{"book":"ΣΕΙΡΑΧ","chapter":"27","verse":"4","text":"Ἐν σείσματι κοσκίνου διαμένει κοπρία, οὕτως σκύβαλα ἀνθρώπου ἐν λογισμῷ αὐτοῦ."},{"book":"ΣΕΙΡΑΧ","chapter":"27","verse":"5","text":"Σκεύη κεραμέως δοκιμάζει κάμινος, καὶ πειρασμὸς ἀνθρώπου ἐν διαλογισμῷ αὐτοῦ."},{"book":"ΣΕΙΡΑΧ","chapter":"27","verse":"6","text":"Γεώργιον ξύλου ἐκφαίνει ὁ καρπὸς αὐτοῦ, οὕτως λόγος ἐνθυμήματος καρδίας ἀνθρώπου."},{"book":"ΣΕΙΡΑΧ","chapter":"27","verse":"7","text":"Πρὸ λογισμοῦ μὴ ἐπαινέσῃς ἄνδρα, οὗτος γὰρ πειρασμὸς ἀνθρώπων."},{"book":"ΣΕΙΡΑΧ","chapter":"27","verse":"8","text":"Ἐὰν διώκῃς τὸ δίκαιον, καταλήψῃ, καὶ ἐνδύσῃ αὐτὸ ὡς ποδήρη δόξης."},{"book":"ΣΕΙΡΑΧ","chapter":"27","verse":"9","text":"Πετεινὰ πρὸς τὰ ὅμοια αὐτοῖς καταλύσει, καὶ ἀλήθεια πρὸς τοὺς ἐργαζομένους αὐτὴν ἐπανήξει."},{"book":"ΣΕΙΡΑΧ","chapter":"27","verse":"10","text":"Λέων θήραν ἐνεδρεύει, οὕτως ἁμαρτίαι ἐργαζομένους ἄδικα."},{"book":"ΣΕΙΡΑΧ","chapter":"27","verse":"11","text":"Διήγησις εὐσεβοῦς διαπαντὸς σοφία, ὁ δὲ ἄφρων ὡς σελήνη ἀλλοιοῦται."},{"book":"ΣΕΙΡΑΧ","chapter":"27","verse":"12","text":"Εἰς μέσον ἀσυνέτων συντήρησον καιρὸν, εἰς μέσον δὲ διανοουμένων ἐνδελέχιζε."},{"book":"ΣΕΙΡΑΧ","chapter":"27","verse":"13","text":"Διήγησις μωρῶν προσόχθισμα, καὶ ὁ γέλως αὐτῶν ἐν σπατάλῃ ἁμαρτίας."},{"book":"ΣΕΙΡΑΧ","chapter":"27","verse":"14","text":"Λαλιὰ πολυόρκου ὀρθώσει τρίχας, καὶ ἡ μάχη αὐτῶν ἐμφραγμὸς ὠτίων."},{"book":"ΣΕΙΡΑΧ","chapter":"27","verse":"15","text":"Ἔκχυσις αἵματος μάχη ὑπερηφάνων, καὶ ἡ διαλοιδόρησις αὐτῶν ἀκοὴ μοχθηρά."},{"book":"ΣΕΙΡΑΧ","chapter":"27","verse":"16","text":"Ὁ ἀποκαλύπτων μυστήρια ἀπώλεσε πίστιν, καὶ οὐ μὴ εὕρῃ φίλον πρὸς τὴν ψυχὴν αὐτοῦ."},{"book":"ΣΕΙΡΑΧ","chapter":"27","verse":"17","text":"Στέρξον φίλον, καὶ πιστώθητι μετʼ αὐτοῦ· ἐὰν δὲ ἀποκαλύψῃς τὰ μυστήρια αὐτοῦ, οὐ μὴ καταδιώξῃς ὀπίσω αὐτοῦ."},{"book":"ΣΕΙΡΑΧ","chapter":"27","verse":"18","text":"Καθὼς γὰρ ἀπώλεσεν ἄνθρωπος τὸν ἐχθρὸν αὐτοῦ, οὕτως ἀπώλεσας τὴν φιλίαν τοῦ πλησίου·"},{"book":"ΣΕΙΡΑΧ","chapter":"27","verse":"19","text":"καὶ ὡς πετεινὸν ἐκ χειρός σου ἀπελύσας, οὕτως ἀφῆκας τὸν πλησίον, καὶ οὐ θηρεύσεις αὐτόν."},{"book":"ΣΕΙΡΑΧ","chapter":"27","verse":"20","text":"Μὴ αὐτὸν διώξῃς, ὅτι μακρὰν ἀπέστῃ, καὶ ἐξέφυγεν ὡς δορκὰς ἐκ παγίδος."},{"book":"ΣΕΙΡΑΧ","chapter":"27","verse":"21","text":"Ὅτι θραῦσμά ἐστι καταδῆσαι, καὶ λοιδορίας ἐστὶ διαλλαγή· ὁ δὲ ἀποκαλύψας μυστήρια ἀπήλπισε."},{"book":"ΣΕΙΡΑΧ","chapter":"27","verse":"22","text":"Διανεύων ὀφθαλμῷ τεκταίνει κακὰ, καὶ οὐδεὶς αὑτὸν ἀποστήσει ἀπʼ αὐτοῦ."},{"book":"ΣΕΙΡΑΧ","chapter":"27","verse":"23","text":"Ἀπέναντι τῶν ὀφθαλμῶν σου γλυκανεῖ στόμα σου, καὶ ἐπὶ τῶν λόγων σου ἐκθαυμάσει, ὕστερον δὲ διαστρέψει τὸ στόμα αὐτοῦ, καὶ ἐν τοῖς λόγοις σου δώσει σκάνδαλον."},{"book":"ΣΕΙΡΑΧ","chapter":"27","verse":"24","text":"Πολλὰ ἐμίσησα καὶ οὐχ ὡμοίωσα αὐτῷ, καὶ ὁ Κύριος μισήσει αὐτόν."},{"book":"ΣΕΙΡΑΧ","chapter":"27","verse":"25","text":"Ὁ βάλλων λίθον εἰς ὕψος ἐπὶ κεφαλὴν αὐτοῦ βάλλει, καὶ πληγὴ δολία διελεῖ τραύματα."},{"book":"ΣΕΙΡΑΧ","chapter":"27","verse":"26","text":"Ὁ ὀρύσσων βόθρον εἰς αὐτὸν ἐμπεσεῖται, καὶ ὁ ἱστῶν παγίδα ἐν αὐτῇ ἁλώσεται."},{"book":"ΣΕΙΡΑΧ","chapter":"27","verse":"27","text":"Ὁ ποιῶν πονηρὰ εἰς αὐτὸν κυλισθήσεται, καὶ οὐ μὴ ἐπιγνῷ πόθεν ἥκει αὐτῷ."},{"book":"ΣΕΙΡΑΧ","chapter":"27","verse":"28","text":"Ἐμπαιγμὸς καὶ ὀνειδισμὸς ὑπερηφάνων, καὶ ἡ ἐκδίκησις ὡς λέων ἐνεδρεύσει αὐτόν."},{"book":"ΣΕΙΡΑΧ","chapter":"27","verse":"29","text":"Παγίδι ἁλώσονται οἱ εὐφραινόμενοι πτώσει εὐσεβῶν, καὶ ὀδύνη καταναλώσει αὐτοὺς πρὸ τοῦ θανάτου αὐτῶν."},{"book":"ΣΕΙΡΑΧ","chapter":"27","verse":"30","text":"Μῆνις καὶ ὀργὴ, καὶ ταῦτά ἐστι βδελύγματα, καὶ ἀνὴρ ἁμαρτωλὸς ἐγκρατὴς ἔσται αὐτῶν."}]}