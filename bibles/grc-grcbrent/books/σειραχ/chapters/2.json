{"data":[{"book":"ΣΕΙΡΑΧ","chapter":"2","verse":"1","text":"Τεκνὸν εἰ προσέρχῃ δουλεύειν Κυρίῳ Θεῷ, ἑτοίμασον τὴν ψυχήν σου εἰς πειρασμόν."},{"book":"ΣΕΙΡΑΧ","chapter":"2","verse":"2","text":"Εὔθυνον τὴν καρδίαν σου καὶ καρτέρησον, καὶ μὴ σπεύσῃς ἐν καιρῷ ἐπαγωγῆς."},{"book":"ΣΕΙΡΑΧ","chapter":"2","verse":"3","text":"Κολλήθητι αὐτῷ καὶ μὴ ἀποστῇς, ἵνα αὐξηθῇς ἐπʼ ἐσχάτων σου."},{"book":"ΣΕΙΡΑΧ","chapter":"2","verse":"4","text":"Πᾶν ὃ ἐὰν ἐπαχθῇ σοι, δέξαι, καὶ ἐν ἀλλάγμασι ταπεινώσεώς σου μακροθύμησον."},{"book":"ΣΕΙΡΑΧ","chapter":"2","verse":"5","text":"Ὅτι ἐν πυρὶ δοκιμάζεται χρυσὸς, καὶ ἄνθρωποι δεκτοὶ ἐν καμίνῳ ταπεινώσεως."},{"book":"ΣΕΙΡΑΧ","chapter":"2","verse":"6","text":"Πίστευσον αὐτῷ καὶ ἀντιλήψεταί σου, εὔθυνον τὰς ὁδούς σου καὶ ἔλπισον ἐπʼ αὐτόν."},{"book":"ΣΕΙΡΑΧ","chapter":"2","verse":"7","text":"Οἱ φοβούμενοι τὸν Κύριον, ἀναμείνατε τὸ ἔλεος αὐτοῦ, καὶ μὴ ἐκκλίνητε ἵνα μὴ πέσητε."},{"book":"ΣΕΙΡΑΧ","chapter":"2","verse":"8","text":"Οἱ φοβούμενοι Κύριον πιστεύσατε αὐτῷ, καὶ οὐ μὴ πταίσῃ ὁ μισθὸς ὑμῶν."},{"book":"ΣΕΙΡΑΧ","chapter":"2","verse":"9","text":"Οἱ φοβούμενοι Κύριον ἐλπίσατε εἰς ἀγαθὰ, καὶ εἰς εὐφροσύνην αἰῶνος καὶ ἐλέους."},{"book":"ΣΕΙΡΑΧ","chapter":"2","verse":"10","text":"Ἐμβλέψατε εἰς ἀρχαίας γενεὰς καὶ ἴδετε, τίς ἐνεπίστευσε Κυρίῳ καὶ κατῃσχύνθη; ἢ τίς ἐνέμεινε τῷ φόβῳ αὐτοῦ καὶ ἐγκατελείφθη; ἢ τίς ἐπεκαλέσατο αὐτὸν, καὶ ὑπερεῖδεν αὐτόν;"},{"book":"ΣΕΙΡΑΧ","chapter":"2","verse":"11","text":"Διότι οἰκτίρμων καὶ ἐλεήμων ὁ Κύριος, καὶ ἀφίησιν ἁμαρτίας, καὶ σώζει ἐν καιρῷ θλίψεως."},{"book":"ΣΕΙΡΑΧ","chapter":"2","verse":"12","text":"Οὐαὶ καρδίαις δειλαῖς, καὶ χερσὶ παρειμέναις, καὶ ἁμαρτωλῷ ἐπιβαίνοντι ἐπὶ δύο τρίβους."},{"book":"ΣΕΙΡΑΧ","chapter":"2","verse":"13","text":"Οὐαὶ καρδίᾳ παρειμένῃ, ὅτι οὐ πιστεύει, διὰ τοῦτο οὐ σκεπασθήσεται."},{"book":"ΣΕΙΡΑΧ","chapter":"2","verse":"14","text":"Οὐαὶ ὑμῖν τοῖς ἀπολωλεκόσι τὴν ὑπομονὴν, καὶ τί ποιήσετε ὅταν ἐπισκέπτηται ὁ Κύριος;"},{"book":"ΣΕΙΡΑΧ","chapter":"2","verse":"15","text":"Οἱ φοβούμενοι Κύριον οὐκ ἀπειθήσουσι ῥημάτων αὐτοῦ, καὶ οἱ ἀγαπῶντες αὐτὸν συντηπήσουσι τὰς ὁδοὺς αὐτοῦ."},{"book":"ΣΕΙΡΑΧ","chapter":"2","verse":"16","text":"Οἱ φοβούμενοι Κύριον ζητήσουσιν εὐδοκίαν αὐτοῦ, καὶ οἱ ἀγαπῶντες αὐτὸν ἐμπλησθήσονται τοῦ νόμου."},{"book":"ΣΕΙΡΑΧ","chapter":"2","verse":"17","text":"Οἱ φοβούμενοι Κύριον ἐτοιμάσουσι καρδίας αὐτῶν, καὶ ἐνώπιον αὐτοῦ παπεινώσουσι τὰς ψυχὰς αὐτῶν."},{"book":"ΣΕΙΡΑΧ","chapter":"2","verse":"18","text":"Ἐμπεσούμεθα εἰς χεῖρας Κυρίου, καὶ οὐκ εἰς χεῖρας ἀνθρώπων· ὡς γὰρ ἡ μεγαλωσύνη αὐτοῦ, οὕτως καὶ τὸ ἔλεος αὐτοῦ."}]}