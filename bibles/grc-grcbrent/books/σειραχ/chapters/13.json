{"data":[{"book":"ΣΕΙΡΑΧ","chapter":"13","verse":"1","text":"Ὁ ἁπτομενος πίσσης μολυνθήσεται, καὶ ὁ κοινωνῶν ὑπερηφάνῳ ὁμοιωθήσεται αὐτῷ."},{"book":"ΣΕΙΡΑΧ","chapter":"13","verse":"2","text":"Βάρος ὑπὲρ σὲ μὴ ἄρῃς, καὶ ἰσχυροτέρῳ σου καὶ πλουσιωτέρῳ μὴ κοινώνει· τί κοινωνήσει χύτρα πρὸς λέβητα; αὕτη προσκρούσει, καὶ αὕτη συντριβήσεται."},{"book":"ΣΕΙΡΑΧ","chapter":"13","verse":"3","text":"Πλούσιος ἠδίκησε, καὶ αὐτὸς προσενεβριμήσατο· πτωχὸς ἠδίκηται, καὶ αὐτὸς προσδεηθήσεται."},{"book":"ΣΕΙΡΑΧ","chapter":"13","verse":"4","text":"Ἐὰν χρησιμεύσῃς, ἐργᾶται ἐν σοί· καὶ ἐὰν ὑστερήσῃς, καταλείψει σε."},{"book":"ΣΕΙΡΑΧ","chapter":"13","verse":"5","text":"Ἐὰν ἔχῃς, συμβιώσεταί σοι, καὶ ἀποκενώσει σε, καὶ αὐτὸς οὐ πονέσει."},{"book":"ΣΕΙΡΑΧ","chapter":"13","verse":"6","text":"Χρείαν ἔσχηκέ σου, καὶ ἀποπλανήσει σε, καὶ προσγελάσεταί σοι, καὶ δώσει σοι ἐλπίδα· λαλήσει σοι καλὰ, καὶ ἐρεῖ, τίς ἡ χρεία σου;"},{"book":"ΣΕΙΡΑΧ","chapter":"13","verse":"7","text":"Καὶ αἰσχυνεῖ σε ἐν τοῖς βρώμασιν αὐτοῦ, ἕως οὗ ἀποκενώσῃ σε δὶς ἢ τρὶς, καὶ ἐπʼ ἐσχάτῳ καταμωκήσεταί σου· μετὰ ταῦτα ὄψεταί σε, καὶ καταλείψει σε, καὶ τὴν κεφαλὴν αὐτοῦ κινήσει ἐπὶ σοί."},{"book":"ΣΕΙΡΑΧ","chapter":"13","verse":"8","text":"Πρόσεχε μὴ ἀποπλανηθῇς, καὶ μὴ ταπεινωθῇς ἐν εὐφροσύνῃ σου."},{"book":"ΣΕΙΡΑΧ","chapter":"13","verse":"9","text":"Προσκαλεσαμένου σε δυνάστου, ὑποχωρῶν γίνου, καὶ τόσῳ μᾶλλον προσκαλέσεταί σε."},{"book":"ΣΕΙΡΑΧ","chapter":"13","verse":"10","text":"Μὴ ἔμπιπτε ἵνα μὴ ἀπωσθῇς, καὶ μὴ μακρὰν ἀφιστῶ ἵνα μὴ ἐπιλησθῇς."},{"book":"ΣΕΙΡΑΧ","chapter":"13","verse":"11","text":"Μὴ ἔπεχε εἰσηγορεῖσθαι μετʼ αὐτοῦ, καὶ μὴ πίστευε τοῖς πλείοσι λόγοις αὐτοῦ· ἐκ πολλῆς γὰρ λαλιᾶς πειράσει σε, καὶ ὡς προσγελῶν ἐξετάσει."},{"book":"ΣΕΙΡΑΧ","chapter":"13","verse":"12","text":"Ἀνελεήμων ὁ μὴ συντηρῶν λόγους, καὶ οὐ μὴ φείσηται περὶ κακώσεως καὶ δεσμῶν."},{"book":"ΣΕΙΡΑΧ","chapter":"13","verse":"13","text":"Συντήρησον καὶ πρόσεχε σφοδρῶς, ὅτι μετὰ τῆς πτώσεώς σου περιπατεῖς."},{"book":"ΣΕΙΡΑΧ","chapter":"13","verse":"15","text":"Πᾶν ζῶον ἀγαπᾷ τὸ ὅμοιον αὐτῷ, καὶ πᾶς ἄνθρωπος τὸν πλησίον αὐτοῦ."},{"book":"ΣΕΙΡΑΧ","chapter":"13","verse":"16","text":"Πᾶσα σὰρξ κατὰ γένος συνάγεται, καὶ τῷ ὁμοίῳ αὐτοῦ προσκολληθήσεται ἀνήρ."},{"book":"ΣΕΙΡΑΧ","chapter":"13","verse":"17","text":"Τί κοινωνήσει λύκος ἀμνῷ; οὕτως ἁμαρτωλὸς πρὸς εὐσεβῆ."},{"book":"ΣΕΙΡΑΧ","chapter":"13","verse":"18","text":"Τίς εἰρήνη ὑαίνῃ πρὸς κύνα; καὶ τίς εἰρήνη πλουσίῳ πρὸς πένητα;"},{"book":"ΣΕΙΡΑΧ","chapter":"13","verse":"19","text":"Κυνήγια λεόντων ὄναγροι ἐν ἐρήμῳ, οὕτως νομαὶ πλουσίων πτωχοί."},{"book":"ΣΕΙΡΑΧ","chapter":"13","verse":"20","text":"Βδέλυγμα ὑπερηφάνῳ ταπεινότης, οὕτως βδέλυγμα πλουσίῳ πτωχός."},{"book":"ΣΕΙΡΑΧ","chapter":"13","verse":"21","text":"Πλούσιος σαλευόμενος στηρίζεται ὑπὸ φίλων, ταπεινὸς δὲ πεσὼν προσαπωθεῖται ὑπὸ φίλων."},{"book":"ΣΕΙΡΑΧ","chapter":"13","verse":"22","text":"Πλουσίου σφαλέντος πολλοὶ ἀντιλήμπτορες, ἐλάλησεν ἀπόῤῥητα καὶ ἐδικαίωσαν αὐτόν· ταπεινὸς ἔσφαλε καὶ προσεπετίμησαν αὐτῷ, ἐφθέγξατο σύνεσιν καὶ οὐκ ἐδόθη αὐτῷ τόπος."},{"book":"ΣΕΙΡΑΧ","chapter":"13","verse":"23","text":"Πλούσιος ἐλάλησε καὶ πάντες ἐσίγησαν, καὶ τὸν λόγον αὐτοῦ ἀνύψωσαν ἕως τῶν νεφελῶν· πτωχὸς ἐλάλησε, καὶ εἶπαν, τίς οὗτος; κἂν προσκόψῃ, προσανατρέψουσιν αὐτόν."},{"book":"ΣΕΙΡΑΧ","chapter":"13","verse":"24","text":"Ἀγαθὸς ὁ πλοῦτος ᾧ μὴ ἔστιν ἁμαρτία, καὶ πονηρὰ ἡ πτωχεία ἐν στόμασιν ἀσεβοῦς."},{"book":"ΣΕΙΡΑΧ","chapter":"13","verse":"25","text":"Καρδία ἀνθρώπου ἀλλοιοῖ τὸ πρόσωπον αὐτοῦ, ἐὰν εἰς ἀγαθὰ ἐάν τε εἰς κακά."},{"book":"ΣΕΙΡΑΧ","chapter":"13","verse":"26","text":"Ἴχνος καρδίας ἐν ἀγαθοῖς πρόσωπον ἱλαρὸν, καὶ εὕρεσις παραβολῶν διαλογισμοὶ μετὰ κόπου."}]}