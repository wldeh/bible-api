{"data":[{"book":"ΣΕΙΡΑΧ","chapter":"31","verse":"1","text":"Κέναι ἐλπίδες καὶ ψευδεῖς ἀσυνέτῳ ἀνδρὶ, καὶ ἐνύπνια ἀναπτεροῦσιν ἄφρονας."},{"book":"ΣΕΙΡΑΧ","chapter":"31","verse":"2","text":"Ὡς δρασσόμενος σκιᾶς καὶ διώκων ἄνεμον, οὕτως ὁ ἐπέχων ἐνυπνίοις."},{"book":"ΣΕΙΡΑΧ","chapter":"31","verse":"3","text":"Τοῦτο κατὰ τούτου ὅρασις ἐνυπνίων, κατέναντι πρωσώπου ὁμοίωμα προσώπου."},{"book":"ΣΕΙΡΑΧ","chapter":"31","verse":"4","text":"Ἀπὸ ἀκαθάρτου τί καθαρισθήσεται; καὶ ἀπὸ ψευδοῦς τί ἀληθεύσει;"},{"book":"ΣΕΙΡΑΧ","chapter":"31","verse":"5","text":"Μαντεῖαι καὶ οἰωνισμοὶ καὶ ἐνύπνια, μάταιά ἐστι, καὶ ὡς ὠδινούσης φαντάζεται καρδία."},{"book":"ΣΕΙΡΑΧ","chapter":"31","verse":"6","text":"Ἐὰν μὴ παρὰ ὑψίστου ἀποσταλῇ ἐν ἐπισκοπῇ, μὴ δῷς εἰς αὐτὰ τὴν καρδίαν σου."},{"book":"ΣΕΙΡΑΧ","chapter":"31","verse":"7","text":"Πολλοὺς ἐπλάνησε τὰ ἐνύπνια, καὶ ἐξέπεσον ἐλπίζοντες ἐπʼ αὐτοῖς."},{"book":"ΣΕΙΡΑΧ","chapter":"31","verse":"8","text":"Ἄνευ ψεύδους συντελεσθήσεται νόμος, καὶ σοφία στόματι πιστῷ τελείωσις."},{"book":"ΣΕΙΡΑΧ","chapter":"31","verse":"9","text":"Ἀνὴρ πεπαιδευμένος ἔγνω πολλὰ, καὶ ὁ πολύπειρος ἐκδιηγήσεται σύνεσιν."},{"book":"ΣΕΙΡΑΧ","chapter":"31","verse":"10","text":"Ὃς οὐκ ἐπειράθη ὀλίγα οἶδεν, ὁ δὲ πεπλανημένος πληθυνεῖ πανουργίαν."},{"book":"ΣΕΙΡΑΧ","chapter":"31","verse":"11","text":"Πολλὰ ἑώρακα ἐν τῇ ἀποπλανήσει μου, καὶ πλείονα τῶν λόγων μου, σύνεσίς μου."},{"book":"ΣΕΙΡΑΧ","chapter":"31","verse":"12","text":"Πλεονάκις ἕως θανάτου ἐκινδύνευσα, καὶ διεσώθην τούτων χάριν."},{"book":"ΣΕΙΡΑΧ","chapter":"31","verse":"13","text":"Πνεῦμα φοβουμένων Κυρὶον ζήσεται, ἡ γὰρ ἐλπὶς αὐτῶν ἐπὶ τὸν σώζοντα αὐτούς."},{"book":"ΣΕΙΡΑΧ","chapter":"31","verse":"14","text":"Ὁ φοβούμενος Κύριον οὐ μὴ εὐλαβηθήσεται, καὶ οὐ μὴ δειλιάσῃ, ὅτι αὐτὸς ἐλπὶς αὐτοῦ."},{"book":"ΣΕΙΡΑΧ","chapter":"31","verse":"15","text":"Φοβουμένου τὸν Κύριον μακαρία ἡ ψυχή· τίνι ἐπέχει, καὶ τίς ἀντιστήριγμα αὐτοῦ;"},{"book":"ΣΕΙΡΑΧ","chapter":"31","verse":"16","text":"Οἱ ὀφθαλμοὶ Κυρίου ἐπὶ τοὺς ἀγαπῶντας αὐτὸν, ὑπερασπισμὸς δυναστείας καὶ στήριγμα ἰσχύος, σκέπη ἀπὸ καύσωνος καὶ σκέπη ἀπὸ μεσημβρίας, φυλακὴ ἀπὸ προσκόμματος καὶ βοήθεια ἀπὸ πτώματος, ἀνυψῶν ψυχὴν καὶ φωτίζων ὀφθαλμοὺς."},{"book":"ΣΕΙΡΑΧ","chapter":"31","verse":"17","text":"ἴασιν διδοὺς, ζωὴν καὶ εὐλογίαν."},{"book":"ΣΕΙΡΑΧ","chapter":"31","verse":"18","text":"Θυσιάζων ἐξ ἀδίκου, προσφορὰ μεμωκημένη, καὶ οὐκ εἰς εὐδοκίαν μωκήματα ἀνόμων."},{"book":"ΣΕΙΡΑΧ","chapter":"31","verse":"19","text":"Οὐκ εὐδοκεῖ ὁ ὕψιστος ἐν προσφοραῖς ἀσεβῶν, οὐδὲ ἐγ πλήθει θυσιῶν ἐξιλάσκεται ἁμαρτίας."},{"book":"ΣΕΙΡΑΧ","chapter":"31","verse":"20","text":"Θύων υἱὸν ἔναντι τοῦ πατρὸς αὐτοῦ, ὁ προσάγων θυσίαν ἐκ χρημάτων πενήτων."},{"book":"ΣΕΙΡΑΧ","chapter":"31","verse":"21","text":"Ἄρτος ἐπιδεομένων, ζωὴ πτωχῶν, ὁ ἀποστερῶν αὐτὴν ἄνθρωπος αἱμάτων."},{"book":"ΣΕΙΡΑΧ","chapter":"31","verse":"22","text":"Φὸνεύων τὸν πλησίον ὁ ἀφαιρούμενος συμβίωσιν, καὶ ἐκχέων αἷμα ὁ ἀποστερῶν μισθὸν μισθίου."},{"book":"ΣΕΙΡΑΧ","chapter":"31","verse":"23","text":"Εἷς οἰκοδομῶν, καὶ εἷς καθαιρῶν, τί ὠφέλησαν πλεῖον ἢ κόπους;"},{"book":"ΣΕΙΡΑΧ","chapter":"31","verse":"24","text":"Εἷς εὐχόμενος, καὶ εἷς καταρώμενος, τίνος φωνῆς εἰσακούσεται ὁ δεστότης;"},{"book":"ΣΕΙΡΑΧ","chapter":"31","verse":"25","text":"Βαπτιζόμενος ἀπὸ νεκροῦ, καὶ πάλιν ἁπτόμενος αὐτοῦ, τί ὠφέλησε τῷ λουτρῷ αὐτοῦ;"},{"book":"ΣΕΙΡΑΧ","chapter":"31","verse":"26","text":"Οὕτως ἄνθρωπος νηστεύων ἐπὶ τῶν ἁμαρτιῶν αὐτοῦ, καὶ πάλιν πορευόμενος, καὶ τὰ αὐτὰ ποιῶν· τῆς προσευχῆς αὐτοῦ τίς εἰσακούσεται; καὶ τί ὠφέλησεν ἐν τῷ ταπεινωθῆναι αὐτόν;"}]}