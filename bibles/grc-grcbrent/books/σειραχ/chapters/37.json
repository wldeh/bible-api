{"data":[{"book":"ΣΕΙΡΑΧ","chapter":"37","verse":"1","text":"Πὰς φίλος ἐρεῖ, ἐφιλίασα αὐτῷ κᾷγώ· ἀλλʼ ἔστι φίλος ὀνόματι μόνον φίλος."},{"book":"ΣΕΙΡΑΧ","chapter":"37","verse":"2","text":"Οὐχὶ λύπη ἔνι ἕως θανάτου, ἑταῖρος καὶ φίλος τρεπόμενος εἰς ἔχθραν;"},{"book":"ΣΕΙΡΑΧ","chapter":"37","verse":"3","text":"Ὦ πονηρὸν ἐνθύμημα, πόθεν ἐνεκυλίσθης καλύψαι τὴν ξηρὰν ἐν δολιότητι;"},{"book":"ΣΕΙΡΑΧ","chapter":"37","verse":"4","text":"Ἑταῖρος φίλου ἐν εὐφροσύνῃ ἥδεται, καὶ ἐν καιρῷ θλίψεως ἔσται ἀπέναντι·"},{"book":"ΣΕΙΡΑΧ","chapter":"37","verse":"5","text":"Ἐταῖρος φίλῳ συμπονεῖ χάριν γαστρὸς, ἔναντι πολέμου λήψεται ἀσπίδα."},{"book":"ΣΕΙΡΑΧ","chapter":"37","verse":"6","text":"Μὴ ἐπιλάθῃ φίλου ἐν τῇ ψυχῇ σου, καὶ μὴ ἀμνημονήσῃς αὐτοῦ ἐν χρήμασί σου."},{"book":"ΣΕΙΡΑΧ","chapter":"37","verse":"7","text":"Πᾶς σύμβουλος ἐξαίρει βουλὴν, ἀλλʼ ἔστι συμβουλεύων εἰς ἑαυτόν."},{"book":"ΣΕΙΡΑΧ","chapter":"37","verse":"8","text":"Ἀπὸ συμβούλου φύλαξον τὴν ψυχήν σου, καὶ γνῶθι πρότερον τίς αὐτοῦ χρεία· καὶ γὰρ αὐτὸς ἑαυτῷ βουλεύσεται· μήποτε βάλῃ ἐπὶ σοὶ κλῆρον,"},{"book":"ΣΕΙΡΑΧ","chapter":"37","verse":"9","text":"καὶ εἴπῃ σοι, καλὴ ἡ ὁδός σου· καὶ στήσεται ἐξ ἐναντίας ἰδεῖν τὸ συμβησόμενόν σοι."},{"book":"ΣΕΙΡΑΧ","chapter":"37","verse":"10","text":"Μὴ βουλεύου μετὰ τοῦ ὑποβλεπομένου σε, καὶ ἀπὸ τῶν ζηλούντων σε κρύψον βουλήν."},{"book":"ΣΕΙΡΑΧ","chapter":"37","verse":"11","text":"Μετὰ γυναικὸς περὶ ἀντιζήλου αὐτῆς, καὶ μετὰ δειλοῦ περὶ πολέμου· μετὰ ἐμπόρου περὶ μεταβολίας, καὶ μετὰ ἀγοράζοντος περὶ πράσεως· μετὰ βασκάνου περὶ εὐχαριστίας, καὶ μετὰ ἀνελεήμονος περὶ χρηστοηθείας· μετὰ ὀκνηροῦ περὶ παντὸς ἔργου, καὶ μετὰ μισθίου ἐφεστίου περὶ συντελείας, οἰκέτῃ ἀργῷ περὶ πολλῆς ἐργασίας· μὴ ἔπεχε ἐπὶ τούτοις περὶ πάσης συμβουλίας."},{"book":"ΣΕΙΡΑΧ","chapter":"37","verse":"12","text":"Ἀλλʼ ἢ μετὰ ἀνδρὸς εὐσεβοῦς ἐνδελέχιζε, ὃν ἂν ἐπιγνῷς συντηροῦντα ἐντολάς· ὃς ἐν τῇ ψυχῇ αὐτοῦ κατὰ τὴν ψυχήν σου, καὶ ἐὰν πταίσῃς, συναλγήσει σοι."},{"book":"ΣΕΙΡΑΧ","chapter":"37","verse":"13","text":"Καὶ βουλὴν καρδίας στῆσον, οὐ γάρ ἐστί σοι πιστότερος αὐτῆς·"},{"book":"ΣΕΙΡΑΧ","chapter":"37","verse":"14","text":"ψυχὴ γὰρ ἀνδρὸς ἀπαγγέλλειν ἐνίοτε εἴωθεν, ἢ ἑπτὰ σκοποὶ ἐπὶ μετεώρου καθήμενοι ἐπὶ σκοπῆς."},{"book":"ΣΕΙΡΑΧ","chapter":"37","verse":"15","text":"Καὶ ἐπὶ πᾶσι τούτοις δεήθητι ὑψίστου, ἵνα εὐθύνῃ ἐν ἀληθείᾳ τὴν ὁδόν σου."},{"book":"ΣΕΙΡΑΧ","chapter":"37","verse":"16","text":"Ἀρχὴ παντὸς ἔργου λόγος, καὶ πρὸ πάσης πράξεως βουλή."},{"book":"ΣΕΙΡΑΧ","chapter":"37","verse":"17","text":"Ἴχνος ἀλλοιώσεως καρδίας."},{"book":"ΣΕΙΡΑΧ","chapter":"37","verse":"18","text":"Τέσσαρα μέρη ἀνατέλλει, ἀγαθὸν καὶ κακὸν, ζωὴ καὶ θάνατος, καὶ κυριεύουσα ἐνδελεχῶς αὐτῶν γλῶσσά ἐστιν."},{"book":"ΣΕΙΡΑΧ","chapter":"37","verse":"19","text":"Ἔστιν ἀνὴρ πανοῦργος καὶ πολλῶν παιδευτὴς, καὶ τῇ ἰδίᾳ ψυχῇ ἄχρηστός ἐστιν."},{"book":"ΣΕΙΡΑΧ","chapter":"37","verse":"20","text":"Ἔστι σοφιζόμενος ἐν λόγοις μισητὸς, οὗτος πάσης τροφῆς καθυστερήσει,"},{"book":"ΣΕΙΡΑΧ","chapter":"37","verse":"21","text":"οὐ γὰρ ἐδόθη αὐτῷ παρὰ Κυρίου χάρις, ὅτι πάσης σοφίας ἐστερήθη."},{"book":"ΣΕΙΡΑΧ","chapter":"37","verse":"22","text":"Ἔστι σοφὸς τῇ ἰδίᾳ ψυχῇ, καὶ οἱ καρποὶ τῆς συνέσεως αὐτοῦ ἐπὶ στόματος πιστοί."},{"book":"ΣΕΙΡΑΧ","chapter":"37","verse":"23","text":"Ἀνὴρ σοφὸς τὸν ἑαυτοῦ λαὸν παιδεύσει, καὶ οἱ καρποὶ τῆς συνέσεως αὐτοῦ πιστοί."},{"book":"ΣΕΙΡΑΧ","chapter":"37","verse":"24","text":"Ἀνὴρ σοφὸς πλησθήσεται εὐλογίας, καὶ μακαριοῦσιν αὐτὸν πάντες οἱ ὁρῶντες."},{"book":"ΣΕΙΡΑΧ","chapter":"37","verse":"25","text":"Ζωὴ ἀνδρὸς ἐν ἀριθμῷ ἡμερῶν, καὶ αἱ ἡμέραι τοῦ Ἰσραὴλ ἀναρίθμητοι."},{"book":"ΣΕΙΡΑΧ","chapter":"37","verse":"26","text":"Ὁ σοφὸς ἐν τῷ λαῷ αὐτοῦ κληρονομήσει πίστιν, καὶ τὸ ὄνομα αὐτοῦ ζήσεται εἰς τὸν αἰῶνα."},{"book":"ΣΕΙΡΑΧ","chapter":"37","verse":"27","text":"Τέκνον, ἐν τῇ ζωῇ σου πείρασον τὴν ψυχήν σου, καὶ ἴδε τί πονηρὸν αὐτῇ, καὶ μὴ δῷς αὐτῇ."},{"book":"ΣΕΙΡΑΧ","chapter":"37","verse":"28","text":"Οὐ γὰρ πάντα πᾶσι συμφέρει, καὶ οὐ πᾶσα ψυχὴ ἐν παντὶ εὐδοκεῖ."},{"book":"ΣΕΙΡΑΧ","chapter":"37","verse":"29","text":"Μὴ ἀπληστεύου ἐν πάσῃ τρυφῇ, καὶ μὴ ἐκχυθῇς ἐπὶ ἐδεσμάτων·"},{"book":"ΣΕΙΡΑΧ","chapter":"37","verse":"30","text":"ἐν πολλοῖς γὰρ βρώμασιν ἔσται πόνος, καὶ ἡ ἀπληστία ἐγγιεῖ ἕως χολέρας."},{"book":"ΣΕΙΡΑΧ","chapter":"37","verse":"31","text":"Διʼ ἀπληστίαν πολλοὶ ἐτελεύτησαν, ὁ δὲ προσέχων προσθήσει ζωήν."}]}