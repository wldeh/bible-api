{"data":[{"book":"ΣΕΙΡΑΧ","chapter":"5","verse":"1","text":"Μὴ ἔπεχε ἐπὶ τοῖς χρήμασί σου, καὶ μὴ εἴπῃς, αὐτάρκη μοι ἐστί."},{"book":"ΣΕΙΡΑΧ","chapter":"5","verse":"2","text":"Μὴ ἐξακολούθει τῇ ψυχῇ σου καὶ τῇ ἰσχύϊ σου, τοῦ πορεύεσθαι ἐν ἐπιθυμίαις καρδίας σου."},{"book":"ΣΕΙΡΑΧ","chapter":"5","verse":"3","text":"Καὶ μὴ εἴπῃς, τίς με δυναστεύσει; ὁ γὰρ Κύριος ἐκδικῶν ἐκδικήσει σε."},{"book":"ΣΕΙΡΑΧ","chapter":"5","verse":"4","text":"Μὴ εἶπῃς, ἥμαρτον, καὶ τί μοι ἐγένετο; ὁ γὰρ Κυριός ἐστι μακρόθυμος."},{"book":"ΣΕΙΡΑΧ","chapter":"5","verse":"5","text":"Περὶ ἐξιλασμοῦ μὴ ἄφοβος γίνου προσθεῖναι ἁμαρτίαν ἐφʼ ἁμαρτίαις."},{"book":"ΣΕΙΡΑΧ","chapter":"5","verse":"6","text":"Καὶ μὴ εἴπῃς, ὁ οἰκτιρμὸς αὐτοῦ πολὺς, τὸ πλῆθος τῶν ἁμαρτιῶν μου ἐξιλάσεται· ἔλεος γὰρ καὶ ὀργὴ παρʼ αὐτοῦ, καὶ ἐπὶ ἁμαρτωλοὺς καταπαύσει ὁ θυμὸς αὐτοῦ."},{"book":"ΣΕΙΡΑΧ","chapter":"5","verse":"7","text":"Μὴ ἀνάμενε ἐπιστρέψαι πρὸς Κύριον, καὶ μὴ ὑπερβάλλου ἡμέραν ἐξ ἡμέρας· ἐξάπινα γὰρ ἐξελεύσεται ὀργὴ Κυρίου, καὶ ἐν καιρῷ ἐκδικήσεως ἐξολῇ."},{"book":"ΣΕΙΡΑΧ","chapter":"5","verse":"8","text":"Μὴ ἔπεχε ἐπὶ χρήμασιν ἀδίκοις, οὐδὲν γὰρ ὠφελήσεις ἐν ἡμέρᾳ ἐπαγωγῆς."},{"book":"ΣΕΙΡΑΧ","chapter":"5","verse":"9","text":"Μὴ λίκμα ἐν παντὶ ἀνέμῳ, καὶ μὴ πορεύου ἐν πάσῃ ἀτραπῷ· οὕτως ὁ ἁμαρτωλὸς ὁ δίγλωσσος."},{"book":"ΣΕΙΡΑΧ","chapter":"5","verse":"10","text":"Ἴσθι ἐστηριγμένος ἐν συνέσει σου, καὶ εἷς ἔστω σου ὁ λόγος."},{"book":"ΣΕΙΡΑΧ","chapter":"5","verse":"11","text":"Γίνου ταχὺς ἐν ἀκροάσει σου, καὶ ἐν μακροθυμίᾳ φθέγγου ἀπόκρισιν."},{"book":"ΣΕΙΡΑΧ","chapter":"5","verse":"12","text":"Εἰ ἔστι σοι σύνεσις, ἀποκρίθητι τῷ πλησίον· εἰ δὲ μὴ, ἡ χείρ σου ἔστω ἐπὶ στόματί σου."},{"book":"ΣΕΙΡΑΧ","chapter":"5","verse":"13","text":"Δόξα καὶ ἀτιμία ἐν λαλιᾷ, καὶ γλῶσσα ἀνθρώπου πτῶσις αὐτῷ."},{"book":"ΣΕΙΡΑΧ","chapter":"5","verse":"14","text":"Μὴ κληθῇς ψίθυρος, καὶ τῇ γλώσσῃ σου μὴ ἐνέδρευε· ἐπὶ γὰρ τῷ κλέπτῃ ἐστὶν αἰσχύνη, καὶ κατάγνωσις πονηρὰ ἐπὶ διγλώσσου."},{"book":"ΣΕΙΡΑΧ","chapter":"5","verse":"15","text":"Ἐν μεγάλῳ καὶ ἐν μικρῷ μὴ ἀγνόει."}]}