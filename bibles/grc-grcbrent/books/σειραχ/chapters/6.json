{"data":[{"book":"ΣΕΙΡΑΧ","chapter":"6","verse":"2a","text":"Καὶ ἀντὶ φίλου μὴ γίνου ἐχθρός· ὄνομα γὰρ πονηρὸν αἰσχύνην καὶ ὄνειδος κληρονομήσει· οὕτως ὁ ἁμαρτωλὸς ὁ δίγλωσσος."},{"book":"ΣΕΙΡΑΧ","chapter":"6","verse":"2b","text":"Μὴ ἐπάρῃς σεαυτὸν ἐν βουλῇ ψυχῆς σου, ἵνα μὴ διαρπαγῇ ὡς ταῦρος ἡ ψυχή σου."},{"book":"ΣΕΙΡΑΧ","chapter":"6","verse":"3","text":"Τὰ φύλλα σου καταφάγεσαι, καὶ τοὺς καρπούς σου ἀπολέσεις, καὶ ἀφήσεις σεαυτὸν ὡς ξύλον ξηρόν."},{"book":"ΣΕΙΡΑΧ","chapter":"6","verse":"4","text":"Ψυχὴ πονηρὰ ἀπολεῖ τὸν κτησάμενον αὐτήν, καὶ ἐπίχαρμα ἐχθρῶν ποιήσει αὐτόν."},{"book":"ΣΕΙΡΑΧ","chapter":"6","verse":"5","text":"Λάρυγξ γλυκὺς πληθυνεῖ φίλους αὐτοῦ, καὶ γλῶσσα εὔλαλος πληθυνεῖ εὐπροσήγορα."},{"book":"ΣΕΙΡΑΧ","chapter":"6","verse":"6","text":"Οἱ εἰρηνεύοντές σοι ἔστωσαν πολλοὶ, οἱ δὲ σύμβουλοί σου εἷς ἀπὸ χιλίων."},{"book":"ΣΕΙΡΑΧ","chapter":"6","verse":"7","text":"Εἰ κτᾶσαι φίλον, ἐν πειρασμῷ κτῆσαι αὐτόν, καὶ μὴ ταχὺ ἐμπιστεύσῃς αὐτῷ."},{"book":"ΣΕΙΡΑΧ","chapter":"6","verse":"8","text":"Ἔστι γὰρ φίλος ἐν καιρῷ αὐτοῦ, καὶ οὐ μὴ παραμείνῃ ἐν ἡμέρᾳ θλίψεώς σου."},{"book":"ΣΕΙΡΑΧ","chapter":"6","verse":"9","text":"Καὶ ἔστι φίλος μετατιθέμενος εἰς ἔχθραν, καὶ μάχην ὀνειδισμοῦ σου ἀποκαλύψει."},{"book":"ΣΕΙΡΑΧ","chapter":"6","verse":"10","text":"Καὶ ἔστι φίλος κοινωνὸς τραπεζῶν, καὶ οὐ μὴ παραμείνῃ ἐν ἡμέρᾳ θλίψεώς σου."},{"book":"ΣΕΙΡΑΧ","chapter":"6","verse":"11","text":"Καὶ ἐν τοῖς ἀγαθοῖς σου ἔσται ὡς σὺ, καὶ ἐπὶ τοὺς οἰκέτας σου παῤῥησιάσεται."},{"book":"ΣΕΙΡΑΧ","chapter":"6","verse":"12","text":"Ἐὰν ταπεινωθῇς, ἔσται κατὰ σοῦ, καὶ ἀπὸ τοῦ προσώπου σου κρυβήσεται."},{"book":"ΣΕΙΡΑΧ","chapter":"6","verse":"13","text":"Ἀπὸ τῶν ἐχθρῶν σου διαχωρίσθητι, καὶ ἀπὸ τῶν φίλων σου πρόσεχε."},{"book":"ΣΕΙΡΑΧ","chapter":"6","verse":"14","text":"Φίλος πιστὸς σκέπη κραταιὰ, ὁ δὲ εὑρὼν αὐτὸν εὗρε θησαυρόν."},{"book":"ΣΕΙΡΑΧ","chapter":"6","verse":"15","text":"Φίλου πιστοῦ οὐκ ἔστιν ἀντάλλαγμα, καὶ οὐκ ἔστι σταθμὸς τῆς καλλονῆς αὐτοῦ."},{"book":"ΣΕΙΡΑΧ","chapter":"6","verse":"16","text":"Φίλος πιστὸς φάρμακον ζωῆς, καὶ οἱ φοβούμενοι Κύριον εὑρήσουσιν αὐτόν."},{"book":"ΣΕΙΡΑΧ","chapter":"6","verse":"17","text":"Ὁ φοβούμενος Κύριον εὐθύνει φιλίαν αὐτοῦ, ὅτι κατʼ αὐτὸν οὕτως καὶ ὁ πλησίον αὐτοῦ."},{"book":"ΣΕΙΡΑΧ","chapter":"6","verse":"18","text":"Τέκνον, ἐκ νεότητός σου ἐπίλεξαι παιδείαν, καὶ ἕως πολιῶν εὑρήσεις σοφίαν."},{"book":"ΣΕΙΡΑΧ","chapter":"6","verse":"19","text":"Ὡς ὁ ἀροτριῶν καὶ ὁ σπείρων πρόσελθε αὐτῇ, καὶ ἀνάμενε τοὺς ἀγαθοὺς καρποὺς αὐτῆς· ἐν γὰρ τῇ ἐργασίᾳ αὐτῆς ὀλίγον κοπιάσεις, καὶ ταχὺ φάγεσαι γεννημάτων αὐτῆς."},{"book":"ΣΕΙΡΑΧ","chapter":"6","verse":"20","text":"Ὡς τραχεῖά ἐστι σφόδρα τοῖς ἀπαιδεύτοις, καὶ οὐκ ἐμμενεῖ ἐν αὐτῇ ἀκάρδιος."},{"book":"ΣΕΙΡΑΧ","chapter":"6","verse":"21","text":"Ὡς λίθος δοκιμασίας ἰσχυρὸς ἔσται ἐπʼ αὐτῷ, καὶ οὐ χρονιεῖ ἀποῤῥίψαι αὐτήν."},{"book":"ΣΕΙΡΑΧ","chapter":"6","verse":"22","text":"Σοφία γὰρ κατὰ τὸ ὄνομα αὐτῆς ἐστι, καὶ οὐ πολλοῖς ἐστι φανερά."},{"book":"ΣΕΙΡΑΧ","chapter":"6","verse":"23","text":"Ἄκουσον, τέκνον, καὶ δέξαι γνώμην μου, καὶ μὴ ἀπαναίνου τὴν συμβουλίαν μου."},{"book":"ΣΕΙΡΑΧ","chapter":"6","verse":"24","text":"Καὶ εἰσένεγκον τοὺς πόδας σου εἰς τὰς πέδας αὐτῆς, καὶ εἰς τὸν κλοίον αὐτῆς τὸν τράχηλόν σου."},{"book":"ΣΕΙΡΑΧ","chapter":"6","verse":"25","text":"Ὑπόθες τὸν ὦμόν σοῦ, καὶ βάσταξον αὐτὴν, καὶ μὴ προσοχθίσῃς τοῖς δεσμοῖς αὐτῆς."},{"book":"ΣΕΙΡΑΧ","chapter":"6","verse":"26","text":"Ἐν πάσῃ ψυχῇ σου πρόσελθε αὐτῇ, καὶ ἐν ὅλῃ δυνάμει σου συντήρησον τὰς ὁδοὺς αὐτῆς."},{"book":"ΣΕΙΡΑΧ","chapter":"6","verse":"27","text":"Ἐξίχνεύσον καὶ ζήτησον, καὶ γνωσθήσεταί σοι, καὶ ἐγκρατὴς γενόμενος μὴ ἀφῇς αὐτήν."},{"book":"ΣΕΙΡΑΧ","chapter":"6","verse":"28","text":"Ἐπʼ ἐσχάτων γὰρ εὑρήσεις τὴν ἀνάπαυσιν αὐτῆς, καὶ στραφήσεταί σοι εἰς εὐφροσύνην."},{"book":"ΣΕΙΡΑΧ","chapter":"6","verse":"29","text":"Καὶ ἔσονταί σοι αἱ πέδαι εἰς σκέπην ἰσχύος, καὶ οἱ κλοιοὶ αὐτῆς εἰς στολὴν δόξης."},{"book":"ΣΕΙΡΑΧ","chapter":"6","verse":"30","text":"Κόσμος γὰρ χρύσεός ἐστιν ἐπʼ αὐτῆς, καὶ οἱ δεσμοὶ αὐτῆς κλῶσμα ὑακίνθινον."},{"book":"ΣΕΙΡΑΧ","chapter":"6","verse":"31","text":"Στολὴν δόξης ἐνδύσῃ αὐτὴν, καὶ στέφανον ἀγαλλιάματος περιθήσεις σεαυτῷ."},{"book":"ΣΕΙΡΑΧ","chapter":"6","verse":"32","text":"Ἐὰν θέλῃς, τέκνον, παιδευθήσῃ, καὶ ἐὰν δῷς τὴν ψυχήν σου, πανοῦργος ἔσῃ."},{"book":"ΣΕΙΡΑΧ","chapter":"6","verse":"33","text":"Ἐὰν ἀγαπήσῃς ἀκούειν ἐκδέξῃ, καὶ ἐὰν κλίνῃς τὸ οὖς σου σοφὸς ἔσῃ."},{"book":"ΣΕΙΡΑΧ","chapter":"6","verse":"34","text":"Ἐν πλήθει πρεσβυτέρων στῆθι, καὶ, τίς σοφός; αὐτῷ προσκολλήθητι."},{"book":"ΣΕΙΡΑΧ","chapter":"6","verse":"35","text":"Πᾶσαν διήγησιν θείαν θέλε ἀκούειν, καὶ παροιμίαι συνέσεως μὴ ἐκφευγέτωσάν σε."},{"book":"ΣΕΙΡΑΧ","chapter":"6","verse":"36","text":"Ἐὰν ἴδῃς συνετὸν, ὄρθριζε πρὸς αὐτὸν, καὶ βαθμοὺς θυρῶν αὐτοῦ ἐκτριβέτω ὁ πούς σου."},{"book":"ΣΕΙΡΑΧ","chapter":"6","verse":"37","text":"Διανοοῦ ἐν τοῖς προστάγμασιν Κυρίου, καὶ ἐν ταῖς ἐντολαῖς αὐτοῦ μελέτα διαπαντός· αὐτὸς στηριεῖ τὴν καρδίαν σου, καὶ ἡ ἐπιθυμία τῆς σοφίας σου δοθήσεταί σοι."}]}