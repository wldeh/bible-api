{"data":[{"book":"ΣΕΙΡΑΧ","chapter":"40","verse":"1","text":"Ἀσχολιὰ μεγάλη ἔκτισται παντὶ ἀνθρώπῳ, καὶ ζυγὸς βαρὺς ἐπὶ υἱοὺς Ἀδὰμ, ἀφʼ ἡμέρας ἐξόδου ἐκ γαστρὸς μητρὸς αὐτῶν ἕως ἡμέρας ἐπὶ ταφῇ εἰς μητέρα πάντων."},{"book":"ΣΕΙΡΑΧ","chapter":"40","verse":"2","text":"Τοὺς διαλογισμοὺς αὐτῶν καὶ φόβον καρδίας, ἐπίνοια προσδοκίας, ἡμέρα τελευτῆς·"},{"book":"ΣΕΙΡΑΧ","chapter":"40","verse":"3","text":"ἀπὸ καθημένου ἐπὶ θρόνου ἐν δόξῃ, καὶ ἕως τεταπεινωμένου ἐν γῇ καὶ σποδῷ·"},{"book":"ΣΕΙΡΑΧ","chapter":"40","verse":"4","text":"ἀπὸ φοροῦντος ὑάκινθον καὶ στέφανον, καὶ ἕως περιβαλλουμένου ὠμόλινον·"},{"book":"ΣΕΙΡΑΧ","chapter":"40","verse":"5","text":"θυμὸς καὶ ζῆλος καὶ ταραχὴ καὶ σάλος καὶ φόβος θανάτου καὶ μηνίαμα καὶ ἔρις, καὶ ἐν καιρῷ ἀναπαύσεως ἐπὶ κοίτης ὕπνος νυκτὸς ἀλλοιοῖ γνῶσιν αὐτοῦ."},{"book":"ΣΕΙΡΑΧ","chapter":"40","verse":"6","text":"Ὀλίγον ὡς οὐδὲν ἐν ἀναπαύσει, καὶ ἀπʼ ἐκείνου ἐν ὕπνοις ὡς ἐν ἡμέρᾳ σκοπιᾶς, τεθορυβημένος ἐν ὁράσει καρδίας αὐτοῦ, ὡς ἐκπέφευγὼς ἀπὸ προσώπου πολέμου."},{"book":"ΣΕΙΡΑΧ","chapter":"40","verse":"7","text":"Ἐν καιρῷ σωτηρίας αὐτοῦ ἐξηγέρθη, καὶ ἀποθαυμάζων εἰς οὐδένα φόβον."},{"book":"ΣΕΙΡΑΧ","chapter":"40","verse":"8","text":"Μετὰ πάσης σαρκὸς ἀπὸ ἀνθρώπου ἕως κτήνους, καὶ ἐπὶ ἁμαρτωλῶν ἑπταπλάσια πρὸς ταῦτα."},{"book":"ΣΕΙΡΑΧ","chapter":"40","verse":"9","text":"Θάνατος καὶ αἷμα καὶ ἔρις καὶ ῥομφαία,. ἐπαγωγαὶ, λιμὸς καὶ σύντριμμα καὶ μάστιξ,"},{"book":"ΣΕΙΡΑΧ","chapter":"40","verse":"10","text":"ἐπὶ τοὺς ἀνόμους ἐκτίσθη ταῦτα πάντα, καὶ διʼ αὐτοὺς ἐγένετο ὁ κατακλυσμός."},{"book":"ΣΕΙΡΑΧ","chapter":"40","verse":"11","text":"Πάντα ὅσα ἀπὸ γῆς εἰς γῆν ἀναστρέφει, καὶ ἀπὸ ὑδάτων εἰς θάλασσαν ἀνακάμπτει."},{"book":"ΣΕΙΡΑΧ","chapter":"40","verse":"12","text":"Πᾶν δῶρον καὶ ἀδικία ἐξαλειφθήσεται, καὶ πίστις εἰς τὸν αἰῶνα στήσεται."},{"book":"ΣΕΙΡΑΧ","chapter":"40","verse":"13","text":"Χρήματα ἀδίκων ὡς ποταμὸς ξηρανθήσεται, καὶ ὡς βροντὴ μεγάλη ἐν ὑετῷ ἐξηχήσει."},{"book":"ΣΕΙΡΑΧ","chapter":"40","verse":"14","text":"Ἐν τῷ ἀνοῖξαι αὐτὸν χεῖρας, εὐφρανθήσεται, οὕτως οἱ παραβαίνοντες εἰς συντέλειαν ἐκλείψουσιν."},{"book":"ΣΕΙΡΑΧ","chapter":"40","verse":"15","text":"Ἔκγονα ἀσεβῶν οὐ πληθύνει κλάδους, καὶ ῥίζαι ἀκάθαρτοι ἐπʼ ἀκροτόμου πέτρας."},{"book":"ΣΕΙΡΑΧ","chapter":"40","verse":"16","text":"Ἄχει ἐπὶ παντὸς ὕδατος καὶ χείλους ποταμοῦ πρὸ παντὸς χόρτου ἐκτιλήσεται."},{"book":"ΣΕΙΡΑΧ","chapter":"40","verse":"17","text":"Χάρις ὡς παράδεισος ἐν εὐλογίαις, καὶ ἐλεημοσύνη εἰς τὸν αἰῶνα διαμένει."},{"book":"ΣΕΙΡΑΧ","chapter":"40","verse":"18","text":"Ζωὴ αὐτάρκους ἐργάτου γλυκανθήσεται, καὶ ὑπὲρ ἀμφότερα ὁ εὑρίσκων θησαυρόν."},{"book":"ΣΕΙΡΑΧ","chapter":"40","verse":"19","text":"Τέκνα καὶ οἰκοδομὴ πόλεως στηρίζουσιν ὄνομα, καὶ ὑπὲρ ἀμφότερα γυνὴ ἄμωμος λογίζεται."},{"book":"ΣΕΙΡΑΧ","chapter":"40","verse":"20","text":"Οἶνος καὶ μουσικὰ εὐφραίνουσι καρδίαν, καὶ ὑπὲρ ἀμφότερα ἀγάπησις σοφίας."},{"book":"ΣΕΙΡΑΧ","chapter":"40","verse":"21","text":"Αὐλὸς καὶ ψαλτήριον ἡδύνουσι μέλι, καὶ ὑπὲρ ἀμφότερα γλῶσσα ἡδεῖα."},{"book":"ΣΕΙΡΑΧ","chapter":"40","verse":"22","text":"Χάριν καὶ κάλλος ἐπιθυμήσει ὁ ὀφθαλμός σου, καὶ ὑπὲρ ἀμφότερα χλόην σπόρου."},{"book":"ΣΕΙΡΑΧ","chapter":"40","verse":"23","text":"Φίλος καὶ ἑταῖρος εἰς καιρὸν ἀπαντῶντες, καὶ ὑπὲρ ἀμφότερα γυνὴ μετὰ ἀνδρός."},{"book":"ΣΕΙΡΑΧ","chapter":"40","verse":"24","text":"Ἀδελφοὶ καὶ βοήθεια εἰς καιρὸν θλίψεως, καὶ ὑπὲρ ἀμφότερα ἐλεημοσύνη ῥύσεται."},{"book":"ΣΕΙΡΑΧ","chapter":"40","verse":"25","text":"Χρυσίον καὶ ἀργύριον ἐπιστήσουσι πόδα, καὶ ὑπὲρ ἀπφότερα βουλὴ εὐδοκιμεῖται."},{"book":"ΣΕΙΡΑΧ","chapter":"40","verse":"26","text":"Χρήματα καὶ ἰσχὺς ἀνυψώσουσι καρδίαν, καὶ ὑπὲρ ἀμφότερα φόβος Κυρίου· οὐκ ἔστι φόβῳ Κυρίου ἐλάττωσις, καὶ οὐκ ἔστιν ἐπιζητῆσαι ἐν αὐτῷ βοήθειαν."},{"book":"ΣΕΙΡΑΧ","chapter":"40","verse":"27","text":"Φόβος Κυρίου ὡς παράδεισος εὐλογίας, καὶ ὑπὲρ πᾶσαν δόξαν ἐκάλυψαν αὐτόν."},{"book":"ΣΕΙΡΑΧ","chapter":"40","verse":"28","text":"Τέκνον, ζωὴν ἐπαιτήσεως μὴ βιώσῃς, κρεῖσσον ἀποθανεῖν ἢ ἐπαιτεῖν."},{"book":"ΣΕΙΡΑΧ","chapter":"40","verse":"29","text":"Ἀνὴρ βλέπων εἰς τράπεζαν ἀλλοτρίαν, οὐκ ἔστιν αὐτοῦ ὁ βίος ἐν λογισμῷ ζωῆς, ἀλισγήσει τὴν ψυχὴν αὐτοῦ ἐν ἐδέσμασιν ἀλλοτρίοις· ἀνὴρ δὲ ἐπιστήμων καὶ πεπαιδευμένος φυλάξεται."},{"book":"ΣΕΙΡΑΧ","chapter":"40","verse":"30","text":"Ἐν στόματι ἀναιδοῦς γλυκανθήσεται ἐπαίτησις, καὶ ἐν κοιλίᾳ αὐτοῦ πῦρ καήσεται."}]}