{"data":[{"book":"ΣΕΙΡΑΧ","chapter":"28","verse":"1","text":"Ὁ ἐκδίκων παρὰ Κυρίου εὑρήσει ἐκδίκησιν, καὶ τὰς ἁμαρτίας αὐτοῦ διατηρῶν διατηρήσει."},{"book":"ΣΕΙΡΑΧ","chapter":"28","verse":"2","text":"Ἄφες ἀδίκημα τῷ πλησίον σου, καὶ τότε δεηθέντος σου αἱ ἁμαρτίαι σου λυθήσονται."},{"book":"ΣΕΙΡΑΧ","chapter":"28","verse":"3","text":"Ἄνθρωπος ἀνθρώπῳ συντηρεῖ ὀργὴν, καὶ παρὰ Κυρίου ζητεῖ ἴασιν."},{"book":"ΣΕΙΡΑΧ","chapter":"28","verse":"4","text":"Ἐπʼ ἄνθρωπον ὅμοιον αὐτῷ οὐκ ἔχει ἔλεος, καὶ περὶ τῶν ἁμαρτιῶν αὐτοῦ δεῖται."},{"book":"ΣΕΙΡΑΧ","chapter":"28","verse":"5","text":"Αὐτὸς σὰρξ ὢν διατηρεῖ μῆνιν, τίς ἐξιλάσεται τὰς ἁμαρτίας αὐτοῦ;"},{"book":"ΣΕΙΡΑΧ","chapter":"28","verse":"6","text":"Μνήσθητι τὰ ἔσχατα, καὶ παῦσαι ἔχθραίνων· καταφθορὰν καὶ θάνατον, καὶ ἔμμενε ἐντολαῖς."},{"book":"ΣΕΙΡΑΧ","chapter":"28","verse":"7","text":"Μνήσθητι ἐντολῶν, καὶ μὴ μηνίσῃς τῷ πλησίον· καὶ διαθήκην ὑψίστου, καὶ πάριδε ἄγνοιαν."},{"book":"ΣΕΙΡΑΧ","chapter":"28","verse":"8","text":"Ἀπόσχου ἀπὸ μάχης, καὶ ἐλαττώσεις ἁμαρτίας· ἄνθρωπος γὰρ θυμώδης ἐκκαύσει μάχην."},{"book":"ΣΕΙΡΑΧ","chapter":"28","verse":"9","text":"Καὶ ἀνὴρ ἁμαρτωλὸς ταράξει φίλους, καὶ ἀναμέσον εἰρηνευόντων ἐμβάλλει διαβολήν."},{"book":"ΣΕΙΡΑΧ","chapter":"28","verse":"10","text":"Κατὰ τὴν ὕλην πυρὸς οὕτως ἐκκαυθήσεται, κατὰ τὴν ἰσχὺν τοῦ ἀνθρώπου ὁ θυμὸς αὐτοῦ ἔσται, καὶ κατὰ τὸν πλοῦτον ἀνυψώσει ὀργὴν αὐτοῦ, καὶ κατὰ τὴν στερέωσιν τῆς μάχης ἐκκαυθήσεται."},{"book":"ΣΕΙΡΑΧ","chapter":"28","verse":"11","text":"Ἔρις κατασπευδομένη ἐκκαίει πῦρ, καὶ μάχη κατασπεύδουσα ἐκχέει αἷμα."},{"book":"ΣΕΙΡΑΧ","chapter":"28","verse":"12","text":"Ἐὰν φυσήσῃς σπινθῆρα ἐκκαήσεται, καὶ ἐὰν πτύσῃς ἐπʼ αὐτὸν σβεσθήσεται· καὶ ἀμφότερα ἐκ τοῦ στόματός σου ἐκπορεύεται."},{"book":"ΣΕΙΡΑΧ","chapter":"28","verse":"13","text":"Ψίθυρον καὶ δίγλωσσον καταρᾶσθαι, πολλοὺς γὰρ εἰρηνεύοντας ἀπώλεσαν."},{"book":"ΣΕΙΡΑΧ","chapter":"28","verse":"14","text":"Γλῶσσα τρίτη πολλοὺς ἐσάλευσε, καὶ διέστησεν αὐτοὺς ἀπὸ ἔθνους εἰς ἔθνος, καὶ πόλεις ὀχυρὰς καθεῖλε, καὶ οἰκίας μεγιστάνων κατέστρεψε."},{"book":"ΣΕΙΡΑΧ","chapter":"28","verse":"15","text":"Γλῶσσα τρίτη γυναῖκας ἀνδρείας ἐξέβαλε, καὶ ἐστέρησεν αὐτὰς τῶν πόνων αὐτῶν."},{"book":"ΣΕΙΡΑΧ","chapter":"28","verse":"16","text":"Ὁ προσέχων αὐτῇ οὐ μὴ εὕρῃ ἀνάπαυσιν, οὐδὲ κατασκηνώσει μεθʼ ἡσυχίας."},{"book":"ΣΕΙΡΑΧ","chapter":"28","verse":"17","text":"Πληγὴ μάστιγος ποιεῖ μώλωπας, πληγὴ δὲ γλώσσης συγκλάσει ὀστᾶ."},{"book":"ΣΕΙΡΑΧ","chapter":"28","verse":"18","text":"Πολλοὶ ἔπεσαν ἐν στόματι μαχαίρας, καὶ οὐχ ὡς οἱ πεπτωκότες διὰ γλῶσσαν."},{"book":"ΣΕΙΡΑΧ","chapter":"28","verse":"19","text":"Μακάριος ὁ σκεπασθεὶς ἀπʼ αὐτῆς, ὃς οὐ διῆλθεν ἐν τῷ θυμῷ αὐτῆς, ὃς οὐχ εἵλκυσε τὸν ζυγὸν αὐτῆς, καὶ ἐν τοῖς δεσμοῖς αὐτῆς οὐκ ἐδέθη."},{"book":"ΣΕΙΡΑΧ","chapter":"28","verse":"20","text":"Ὁ γὰρ ζυγὸς αὐτῆς ζυγὸς σιδηροῦς, καὶ οἱ δεσμοὶ αὐτῆς δεσμοὶ χάλκεοι."},{"book":"ΣΕΙΡΑΧ","chapter":"28","verse":"21","text":"Θάνατος πονηρὸς ὁ θάνατος αὐτῆς, καὶ λυσιτελὴς μᾶλλον ὁ ᾅδης αὐτῆς."},{"book":"ΣΕΙΡΑΧ","chapter":"28","verse":"22","text":"Οὐ μὴ κρατήσῃ εὐσεβῶν, καὶ ἐν τῇ φλογὶ αὐτῆς οὐ καήσονται."},{"book":"ΣΕΙΡΑΧ","chapter":"28","verse":"23","text":"Οἱ καταλείποντες Κύριον ἐμπεσοῦνται εἰς αὐτὴν, καὶ ἐν αὐτοῖς ἐκκαήσεται, καὶ οὐ μὴ σβεσθῇ· ἐξαποσταλήσεται ἐπʼ αὐτοῖς ὡς λέων, καὶ ὡς πάρδαλις λυμανεῖται αὐτούς."},{"book":"ΣΕΙΡΑΧ","chapter":"28","verse":"24","text":"Ἴδε περίφραξον τὸ κτῆμά σου ἀκάνθαις, τὸ ἀργύριόν σου καὶ τὸ χρυσίον κατάδησον·"},{"book":"ΣΕΙΡΑΧ","chapter":"28","verse":"25","text":"καὶ τοῖς λόγοις σου ποίησον ζυγὸν καὶ σταθμὸν, καὶ τῷ στόματί σου ποίησον θύραν καὶ μοχλόν."},{"book":"ΣΕΙΡΑΧ","chapter":"28","verse":"26","text":"Πρόσεχε μήπως ὀλισθήσῃς ἐν αὐτῇ, μὴ πέσῃς κατέναντι ἐνεδρεύοντος."}]}