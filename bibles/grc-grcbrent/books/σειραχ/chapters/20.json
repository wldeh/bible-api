{"data":[{"book":"ΣΕΙΡΑΧ","chapter":"20","verse":"1","text":"Ἔστιν ἔλεγχος ὃς οὐκ ἔστιν ὡραῖος, καὶ ἔστι σιωπῶν καὶ αὐτὸς φρόνιμος."},{"book":"ΣΕΙΡΑΧ","chapter":"20","verse":"2","text":"Ὡς καλὸν ἐλέγξαι ἢ θυμοῦσθαι,"},{"book":"ΣΕΙΡΑΧ","chapter":"20","verse":"3","text":"καὶ ὁ ἀνθομολογούμενος ἀπὸ ἐλαττώσεως κωλυθήσεται."},{"book":"ΣΕΙΡΑΧ","chapter":"20","verse":"4","text":"Ἐπιθυμία εὐνούχου ἀποπαρθενῶσαι νεανίδα, οὕτως ὁ ποιῶν ἐν βίᾳ κρίματα."},{"book":"ΣΕΙΡΑΧ","chapter":"20","verse":"5","text":"Εστι σιωπῶν εὑρισκόμενος σοφὸς, καὶ ἔστι μισητὸς ἀπὸ πολλῆς λαλιᾶς."},{"book":"ΣΕΙΡΑΧ","chapter":"20","verse":"6","text":"Ἔστι σιωπῶν, οὐ γὰρ ἔχει ἀπόκρισιν, καὶ ἔστι σιωπῶν εἰδὼς καιρόν."},{"book":"ΣΕΙΡΑΧ","chapter":"20","verse":"7","text":"Ἄνθρωπος σοφὸς σιγήσει ἕως καιροῦ, ὁ δὲ λαπιστὴς καὶ ἄφρων ὑπερβήσεται καιρόν."},{"book":"ΣΕΙΡΑΧ","chapter":"20","verse":"8","text":"Ὁ πλεονάζων λόγῳ βδελυχθήσεται, καὶ ὁ ἐνεξουσιαζόμενος μισηθήσεται."},{"book":"ΣΕΙΡΑΧ","chapter":"20","verse":"9","text":"Ἔστιν εὐοδία ἐν κακοῖς ἀνδρί, καὶ ἔστιν εὕρεμα εἰς ἐλάττωσιν."},{"book":"ΣΕΙΡΑΧ","chapter":"20","verse":"10","text":"Ἔστι δόσις ἣ οὐ λυσιτελήσει σοι, καὶ ἔστι δόσις ἧς τὸ ἀνταπόδομα διπλοῦν."},{"book":"ΣΕΙΡΑΧ","chapter":"20","verse":"11","text":"Ἔστιν ἐλάττωσις ἕνεκεν δόξης, καὶ ἔστιν ὃς ἀπὸ ταπεινώσεως ᾖρε κεφαλήν."},{"book":"ΣΕΙΡΑΧ","chapter":"20","verse":"12","text":"Ἔστιν ἀγοράζων πολλὰ ὀλίγου, καὶ ἀποτιννύων αὐτὰ ἑπταπλάσιον."},{"book":"ΣΕΙΡΑΧ","chapter":"20","verse":"13","text":"Ὁ σοφὸς ἐν λόγῳ ἑαυτὸν προσφιλῆ ποιήσει, χάριτες δὲ μωρῶν ἐκχυθήσονται."},{"book":"ΣΕΙΡΑΧ","chapter":"20","verse":"14","text":"Δόσις ἄφρονος οὐ λυσιτελήσει σοι, οἱ γὰρ ὀφθαλμοὶ αὐτοῦ ἀνθʼ ἑνὸς πολλοί."},{"book":"ΣΕΙΡΑΧ","chapter":"20","verse":"15","text":"Ὀλίγα δώσει καὶ πολλὰ ὀνειδίσει, καὶ ἀνοίξει τὸ στόμα αὐτοῦ ὡς κήρυξ· σήμερον δανειεῖ καὶ αὔριον ἀπαιτήσει· μισητὸς ἄνθρωπος ὁ τοιοῦτος."},{"book":"ΣΕΙΡΑΧ","chapter":"20","verse":"16","text":"Μωρὸς ἐρεῖ, οὐχ ὑπάρχει μοι φίλος, καὶ οὐκ ἔστι χάρις τοῖς ἀγαθοῖς μου· οἱ ἔσθοντες τὸν ἄρτον μου, φαῦλοι γλώσσῃ."},{"book":"ΣΕΙΡΑΧ","chapter":"20","verse":"17","text":"Ποσάκις, καὶ ὅσοι καταγελάσονται αὐτοῦ;"},{"book":"ΣΕΙΡΑΧ","chapter":"20","verse":"18","text":"Ὀλίσθημα ἀπὸ ἐδάφους μᾶλλον ἢ ἀπὸ γλώσσης, οὕτως πτῶσις κακῶν κατὰ σπουδὴν ἥξει."},{"book":"ΣΕΙΡΑΧ","chapter":"20","verse":"19","text":"Ἄνθρωπος ἄχαρις, μύθος ἄκαιρος, ἐν στόματι ἀπαιδεύτων ἐνδελεχισθήσεται."},{"book":"ΣΕΙΡΑΧ","chapter":"20","verse":"20","text":"Ἀπὸ στόματος μωροῦ ἀποδοκιμασθήσεται παραβολὴ, οὐ γὰρ μὴ εἴπῃ αὐτὴν ἐν καιρῷ αὐτῆς."},{"book":"ΣΕΙΡΑΧ","chapter":"20","verse":"21","text":"Ἔστι κωλυόμενος ἁμαρτάνειν ἀπὸ ἐνδείας, καὶ ἐν τῇ ἀναπαύσει αὐτοῦ οὐ κατανυγήσεται."},{"book":"ΣΕΙΡΑΧ","chapter":"20","verse":"22","text":"Ἔστιν ἀπολλύων τὴν ψυχὴν αὐτοῦ διʼ αἰσχύνην, καὶ ἀπὸ ἄφρονος προσώπου ἀπολεῖ αὐτήν."},{"book":"ΣΕΙΡΑΧ","chapter":"20","verse":"23","text":"Ἔστι χάριν αἰσχύνης ἐπαγγελλόμενος φίλῳ, καὶ ἐκτήσατο αὐτὸν ἐχθρὸν δωρεάν."},{"book":"ΣΕΙΡΑΧ","chapter":"20","verse":"24","text":"Μῶμος πονηρὸς ἐν ἀνθρώπῳ ψεῦδος, ἐν στόματι ἀπαιδεύτων ἐνδελεχισθήσεται."},{"book":"ΣΕΙΡΑΧ","chapter":"20","verse":"25","text":"Αἱρετὸν κλέπτης, ἢ ὁ ἐνδελεχίζων ψεύδει, ἀμφότεροι δὲ ἀπώλειαν κληρονομήσουσιν."},{"book":"ΣΕΙΡΑΧ","chapter":"20","verse":"26","text":"Ἦθος ἀνθρώπου ψευδοῦς ἀτιμία, καὶ ἡ αἰσχύνη αὐτοῦ μετʼ αὐτοῦ ἐνδελεχῶς."},{"book":"ΣΕΙΡΑΧ","chapter":"20","verse":"27","text":"Ο σοφὸς ἐν λόγοις προάξει ἑαυτὸν, καὶ ἄνθρωπος φρόνιμος ἀρέσει μεγιστᾶσιν."},{"book":"ΣΕΙΡΑΧ","chapter":"20","verse":"28","text":"Ὁ ἐργαζόμενος γῆν ἀνυψώσει θημωνίαν αὐτοῦ, καὶ ὁ ἀρέσκων μεγιστᾶσιν ἐξιλάσεται ἀδικίαν."},{"book":"ΣΕΙΡΑΧ","chapter":"20","verse":"29","text":"Ξένια καὶ δῶρα ἀποτυφλοῖ ὀφθαλμοὺς σοφῶν, καὶ ὡς φιμὸς ἐν στόματι ἀποτρέπει ἐλεγμούς."},{"book":"ΣΕΙΡΑΧ","chapter":"20","verse":"30","text":"Σοφία κεκρυμμένη καὶ θησαυρὸς ἀφανὴς, τίς ὠφέλεια ἐν ἀμφοτέροις;"},{"book":"ΣΕΙΡΑΧ","chapter":"20","verse":"31","text":"Κρείσσων ἄνθρωπος ἀποκρύπτων τὴν μωρίαν αὐτοῦ, ἢ ἄνθρωπος ἀποκρύπτων τὴν σοφίαν αὐτοῦ."}]}