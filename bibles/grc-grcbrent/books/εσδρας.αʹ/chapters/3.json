{"data":[{"book":"ΕΣΔΡΑΣ. Αʹ","chapter":"3","verse":"1","text":"Καὶ βασιλεὺς Δαρεῖος ἐποίησε δοχὴν μεγάλην πᾶσι τοῖς ὑπʼ αὐτὸν, καὶ πᾶσι τοῖς οἰκογενέσιν αὐτοῦ, καὶ πᾶσι τοῖς μεγιστᾶσι τῆς Μηδίας καὶ τῆς Περσίδος,"},{"book":"ΕΣΔΡΑΣ. Αʹ","chapter":"3","verse":"2","text":"καὶ πᾶσι τοῖς σατράπαις καὶ στρατηγοῖς καὶ τοπάρχαις τοῖς ὑπʼ αὐτὸν, ἀπὸ τῆς Ἰνδικῆς μέχρις Αἰθιοπίας, ἐν ταῖς ἑκατὸν εἰκοσιεπτὰ σατραπείαις."},{"book":"ΕΣΔΡΑΣ. Αʹ","chapter":"3","verse":"3","text":"Καὶ ἐφάγοσαν καὶ ἐπίοσαν, καὶ ἐμπλησθέντες ἀνέλυσαν· ὁ δὲ Δαρεῖος ὁ βασιλεὺς ἀνέλυσεν εἰς τὸν κοιτῶνα ἑαυτοῦ, καὶ ἐκοιμήθη, καὶ ἔξυπνος ἐγένετο."},{"book":"ΕΣΔΡΑΣ. Αʹ","chapter":"3","verse":"4","text":"Τότε οἱ τρεῖς νεανίσκοι οἱ σωματοφύλακες οἱ φυλάσσοντες τὸ σῶμα τοῦ βασιλέως,"},{"book":"ΕΣΔΡΑΣ. Αʹ","chapter":"3","verse":"5","text":"εἶπαν ἕτερος πρὸς τὸν ἕτερον, εἴπωμεν ἕκαστος ἡμῶν ἕνα λόγον, ὃς ὑπερισχύσει· καὶ οὗ ἐὰν φανῇ τὸ ῥῆμα αὐτοῦ σοφώτερον τοῦ ἑτέρου, δώσει αὐτῷ Δαρεῖος ὁ βασιλεὺς δωρεὰς μεγάλας, καὶ ἐπινίκια μεγάλα,"},{"book":"ΕΣΔΡΑΣ. Αʹ","chapter":"3","verse":"6","text":"καὶ πορφύραν περιβαλέσθαι, καὶ ἐν χρυσώμασι πίνειν, καὶ ἐπὶ χρυσῷ καθεύδειν, καὶ ἅρμα χρυσοχάλινον, καὶ κίδαριν βυσσίνην, καὶ μανιάκην περὶ τὸν τράχηλον,"},{"book":"ΕΣΔΡΑΣ. Αʹ","chapter":"3","verse":"7","text":"καὶ δεύτερος καθιεῖται Δαρείου διὰ τὴν σοφίαν αὐτοῦ, καὶ συγγενὴς Δαρείου κληθήσεται."},{"book":"ΕΣΔΡΑΣ. Αʹ","chapter":"3","verse":"8","text":"Καὶ τότε γράψαντες ἕκαστος τὸν ἑαυτοῦ λόγον, ἐσφαγίσαντο καὶ ἔθηκαν ὑπὸ τὸ προσκεφάλαιον Δαρείου τοῦ βασιλέως,"},{"book":"ΕΣΔΡΑΣ. Αʹ","chapter":"3","verse":"9","text":"καὶ εἶπαν, ὅταν ἐγερθῇ ὁ βασιλεὺς, δώσουσιν αὐτῷ τὸ γράμμα, καὶ ὃν ἂν κρίνῃ ὁ βασιλεὺς καὶ οἱ τρεῖς μεγιστᾶνες τῆς Περσίδος, ὅτι οὗ ὁ λόγος αὐτοῦ σοφώτερος, αὐτῷ δοθήσεται τὸ νῖκος καθὼς γέγραπται."},{"book":"ΕΣΔΡΑΣ. Αʹ","chapter":"3","verse":"10","text":"Ὁ εἷς ἔγραψεν, ὑπερισχύει ὁ οἶνος."},{"book":"ΕΣΔΡΑΣ. Αʹ","chapter":"3","verse":"11","text":"Ὁ ἕτερος ἔγραψεν, ὑπερισχύει ὁ βασιλεύς."},{"book":"ΕΣΔΡΑΣ. Αʹ","chapter":"3","verse":"12","text":"Ὁ τρίτος ἔγραψεν, ὑπερισχύουσιν αἱ γυναῖκες, ὑπὲρ δὲ πάντα νικᾷ ἡ ἀλήθεια."},{"book":"ΕΣΔΡΑΣ. Αʹ","chapter":"3","verse":"13","text":"Καὶ ὅτε ἐξηγέρθη ὁ βασιλεὺς, λαβόντες τὸ γράμμα ἔδωκαν αὐτῷ, καὶ ἀνέγνω."},{"book":"ΕΣΔΡΑΣ. Αʹ","chapter":"3","verse":"14","text":"Καὶ ἐξαποστείλας ἐκάλεσε πάντας τοὺς μεγιστᾶνας τῆς Περσίδος καὶ τῆς Μηδείας, καὶ τοὺς σατράπας καὶ στρατηγοὺς, καὶ τοπάρχας καὶ ὑπάτους,"},{"book":"ΕΣΔΡΑΣ. Αʹ","chapter":"3","verse":"15","text":"καὶ ἐκάθισεν ἐν τῷ χρηματιστηρίῳ, καὶ ἀνεγνώσθη τὸ γράμμα ἐνώπιον αὐτῶν."},{"book":"ΕΣΔΡΑΣ. Αʹ","chapter":"3","verse":"16","text":"Καὶ εἶπε, καλέσατε τοὺς νεανίσκους, καὶ αὐτοὶ δηλώσουσι τοὺς λόγους ἑαυτῶν· καὶ ἐκλήθησαν, καὶ εἰσήλθοσαν."},{"book":"ΕΣΔΡΑΣ. Αʹ","chapter":"3","verse":"17","text":"Καὶ εἶπαν αὐτοῖς, ἀπαγγείλατε ἡμῖν περὶ τῶν γεγραμμένων."},{"book":"ΕΣΔΡΑΣ. Αʹ","chapter":"3","verse":"18","text":"Καὶ ἤρξατο ὁ πρῶτος ὁ εἴπας περὶ τῆς ἰσχύος τοῦ οἴνου, καὶ ἔφη οὕτως, ἄνδρες,"},{"book":"ΕΣΔΡΑΣ. Αʹ","chapter":"3","verse":"19","text":"πῶς ὑπερισχύει ὁ οἶνος; πάντας τοὺς ἀνθρώπους τοὺς πιόντας αὐτὸν πλανᾷ, τὴν διάνοιαν τοῦ τε βασιλέως καὶ τοῦ ὀρφανοῦ ποιεῖ τὴν διάνοιαν μίαν, τήν τε τοῦ οἰκέτου καὶ τὴν τοῦ ἐλευθέρου, τήν τε τοῦ πένητος καὶ τὴν τοῦ πλουσίου·"},{"book":"ΕΣΔΡΑΣ. Αʹ","chapter":"3","verse":"20","text":"καὶ πᾶσαν διάνοιαν μεταστρέφει εἰς εὐωχίαν καὶ εὐφροσύνην, καὶ οὐ μέμνηται πᾶσαν λύπην καὶ πᾶν ὀφείλημα·"},{"book":"ΕΣΔΡΑΣ. Αʹ","chapter":"3","verse":"21","text":"καὶ πάσας καρδίας ποιεῖ πλουσιας, καὶ οὐ μέμνηται βασιλέα οὐδὲ σατράπην· καὶ πάντα διὰ ταλάντων ποιεῖ λαλεῖν."},{"book":"ΕΣΔΡΑΣ. Αʹ","chapter":"3","verse":"22","text":"Καὶ οὐ μέμνηνται, ὅταν πίνωσι, φιλιάζειν φίλοις καὶ ἀδελφοῖς, καὶ μετʼ οὐ πολὺ σπῶνται τὰς μαχαίρας."},{"book":"ΕΣΔΡΑΣ. Αʹ","chapter":"3","verse":"23","text":"Καὶ ὅταν ἀπὸ τοῦ οἴνου ἐγερθῶσιν, οὐ μέμνηνται ἃ ἔπραξαν."},{"book":"ΕΣΔΡΑΣ. Αʹ","chapter":"3","verse":"24","text":"Ὦ ἄνδρες, οὐχ ὑπερισχύει ὁ οἶνος, ὅτι οὕτως ἀναγκάζει ποιεῖν; καὶ ἐσίγησεν οὕτως εἴπας."}]}