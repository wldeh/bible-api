{"data":[{"book":"ΒΑΣΙΛΕΙΩΝ Β","chapter":"22","verse":"1","text":"Καὶ ἐλάλησε Δαυὶδ τῷ Κυρίῳ τοὺς λόγους τῆς ᾠδῆς ταύτης, ἐν ᾗ ἡμέρᾳ ἐξείλετο αὐτὸν Κύριος ἐκ χειρὸς πάντων τῶν ἐχθρῶν αὐτοῦ, καὶ ἐκ χειρὸς Σαούλ."},{"book":"ΒΑΣΙΛΕΙΩΝ Β","chapter":"22","verse":"2","text":"Καὶ εἶπεν ᾠδή·"},{"book":"ΒΑΣΙΛΕΙΩΝ Β","chapter":"22","verse":"3","text":"ὁ Θεός μου, φύλαξ μου ἔσται μοι, πεποιθὼς ἔσομαι ἐπʼ αὐτῷ· ὑπερασπιστής μου, καὶ κέρας σωτηρίας μου, ἀντιλήπτωρ μου, καὶ καταφυγή μου σωτηρίας μου, ἐξ ἀδίκου σώσεις με."},{"book":"ΒΑΣΙΛΕΙΩΝ Β","chapter":"22","verse":"4","text":"Αἰνετὸν ἐπικαλέσομαι Κύριον, καὶ ἐκ τῶν ἐχθρῶν μου σωθήσομαι."},{"book":"ΒΑΣΙΛΕΙΩΝ Β","chapter":"22","verse":"5","text":"Ὅτι περιέσχον με συντριμμοὶ θανάτου, χείμαῤῥοι ἀνομίας ἐθάμβησάν με."},{"book":"ΒΑΣΙΛΕΙΩΝ Β","chapter":"22","verse":"6","text":"Ὠδῖνες θανάτου ἐκύκλωσάν με, προέφθασάν με σκληρότητες θανάτου."},{"book":"ΒΑΣΙΛΕΙΩΝ Β","chapter":"22","verse":"7","text":"Ἐν τῷ θλίβεσθαί με ἐπικαλέσομαι τὸν Κύριον, καὶ πρὸς τὸν Θεόν μου βοήσομαι, καὶ ἐπακούσεται ἐκ ναοῦ αὐτοῦ φωνῆς μου, καὶ ἡ κραυγή μου ἐν τοῖς ὠσὶν αὐτοῦ."},{"book":"ΒΑΣΙΛΕΙΩΝ Β","chapter":"22","verse":"8","text":"Καὶ ἐταράχθη καὶ ἐσείσθη ἡ γῆ, καὶ τὰ θεμέλια τοῦ οὐρανοῦ συνεταράχθησαν καὶ ἐσπαράχθησαν, ὃτι ἐθυμώθη Κύριος αὐτοῖς."},{"book":"ΒΑΣΙΛΕΙΩΝ Β","chapter":"22","verse":"9","text":"Ἀνέβη καπνὸς ἐν τῇ ὀργῇ αὐτοῦ, καὶ πῦρ ἐκ στόματος αὐτοῦ κατέδεται· ἄνθρακες ἐξεκαύθησαν ἀπʼ αὐτοῦ."},{"book":"ΒΑΣΙΛΕΙΩΝ Β","chapter":"22","verse":"10","text":"Καὶ ἔκλινεν οὐρανοὺς καὶ κατέβη, καὶ γνόφος ὑποκάτω τῶν ποδῶν αὐτοῦ."},{"book":"ΒΑΣΙΛΕΙΩΝ Β","chapter":"22","verse":"11","text":"Καὶ ἐπεκάθισεν ἐπὶ τῷ χερουβὶν καὶ ἐπετάσθη, καὶ ὤφθη ἐπὶ πτερύγων ἀνέμου."},{"book":"ΒΑΣΙΛΕΙΩΝ Β","chapter":"22","verse":"12","text":"Καὶ ἔθετο σκότος ἀποκρυφὴν αὐτοῦ· κύκλῳ αὐτοῦ ἡ σκηνὴ αὐτοῦ σκότος ὑδάτων, ἐπάχυνεν ἐν νεφέλαις ἀέρος."},{"book":"ΒΑΣΙΛΕΙΩΝ Β","chapter":"22","verse":"13","text":"Ἀπὸ τοῦ φέγγους ἐναντίον αὐτοῦ ἐξεκαύθησαν ἄνθρακες πυρός."},{"book":"ΒΑΣΙΛΕΙΩΝ Β","chapter":"22","verse":"14","text":"Ἐβρόντησεν ἐξ οὐρανοῦ Κύριος, καὶ ὁ ὕψιστος ἔδωκε φωνὴν αὐτοῦ."},{"book":"ΒΑΣΙΛΕΙΩΝ Β","chapter":"22","verse":"15","text":"Καὶ ἀπέστειλε βέλη, καὶ ἐσκόρπισεν αὐτούς· καὶ ἢστραψεν ἀστραπὴν, καὶ ἐξέστησεν αὐτούς."},{"book":"ΒΑΣΙΛΕΙΩΝ Β","chapter":"22","verse":"16","text":"Καὶ ὤφθησαν ἀφέσεις θαλάσσης, καὶ ἀπεκαλύφθη θεμέλια τῆς οἰκουμένης ἐν τῇ ἐπιτιμήσει Κυρίου, ἀπὸ πνοῆς πνεύματος θυμοῦ αὐτοῦ."},{"book":"ΒΑΣΙΛΕΙΩΝ Β","chapter":"22","verse":"17","text":"Ἀπέστειλεν ἐξ ὕξ ὕψους καὶ ἔλαβέ με, εἵλκυσέ με ἐξ ὑδάτων πολλῶν."},{"book":"ΒΑΣΙΛΕΙΩΝ Β","chapter":"22","verse":"18","text":"Ἐῤῥύσατό με ἐξ ἐχθρῶν μου ἰσχύος, ἐκ τῶν μισούντων με, ὅτι ἐκραταιώθησαν ὑπὲρ ἐμέ."},{"book":"ΒΑΣΙΛΕΙΩΝ Β","chapter":"22","verse":"19","text":"Προέφθασάν με ἡμέραι θλίψεώς μου· καὶ ἐγένετο Κύριος ἐπιστήριγμά μου;"},{"book":"ΒΑΣΙΛΕΙΩΝ Β","chapter":"22","verse":"20","text":"καὶ ἐξήγαγέ με εἰς πλατυσμὸν, καὶ ἐξείλετό με, ὅτι ηὐδόκησες ἐν ἐμοί."},{"book":"ΒΑΣΙΛΕΙΩΝ Β","chapter":"22","verse":"21","text":"Καὶ ἀνταπέδωκέ μοι Κύριος κατὰ τὴν δικαιοσύνην μου, καὶ κατὰ τὴν καθαριότητα τῶν χειρῶν μου ἀνταπέδωκέ μοι."},{"book":"ΒΑΣΙΛΕΙΩΝ Β","chapter":"22","verse":"22","text":"Ὅτι ἐφύλαξα ὁδοὺς Κυρίου, καὶ οὐκ ἠσέβησα ἀπὸ τοῦ Θεοῦ μου."},{"book":"ΒΑΣΙΛΕΙΩΝ Β","chapter":"22","verse":"23","text":"Ὅτι πάντα τὰ κρίματα αὐτοῦ κατεναντίον μου καὶ τὰ δικαιώματα αὐτοῦ, οὐκ ἀπέστην ἀπʼ αὐτῶν."},{"book":"ΒΑΣΙΛΕΙΩΝ Β","chapter":"22","verse":"24","text":"Καὶ ἔσομαι ἄμωμος αὐτῷ, καὶ προφυλάξομαι ἀπὸ τῆς ἀνομίας μου."},{"book":"ΒΑΣΙΛΕΙΩΝ Β","chapter":"22","verse":"25","text":"Καὶ ἀποδώσει μοι Κύριος κατὰ τὴν δικαιοσύνην μου, καὶ κατὰ τὴν καθαριότητα τῶν χειρῶν μου ἐνώπιον τῶν ὀφθαλμῶν αὐτοῦ."},{"book":"ΒΑΣΙΛΕΙΩΝ Β","chapter":"22","verse":"26","text":"Μετὰ ὁσίου ὁσιωθήσῃ, καὶ μετὰ ἀνδρὸς τελείου τελειωθήσῃ·"},{"book":"ΒΑΣΙΛΕΙΩΝ Β","chapter":"22","verse":"27","text":"Καὶ μετὰ ἐκλεκτοῦ ἐκλεκτὸς ἔσῃ, καὶ μετὰ στρεβλοῦ στρεβλωθήσῃ."},{"book":"ΒΑΣΙΛΕΙΩΝ Β","chapter":"22","verse":"28","text":"Καὶ τὸν λαὸν τὸν πτωχὸν σώσεις, καὶ ὀφθαλμοὺς ἐπὶ μετεώρων ταπεινώσεις."},{"book":"ΒΑΣΙΛΕΙΩΝ Β","chapter":"22","verse":"29","text":"Ὅτι σὺ ὁ λύχνος μου Κύριε, καὶ Κύριος ἐκλάμψει μοι τὸ σκότος μου."},{"book":"ΒΑΣΙΛΕΙΩΝ Β","chapter":"22","verse":"30","text":"Ὅτι ἐν σοὶ δραμοῦμαι μονόζωνος, καὶ ἐν τῷ Θεῷ μου ὑπερβήσομαι τεῖχος."},{"book":"ΒΑΣΙΛΕΙΩΝ Β","chapter":"22","verse":"31","text":"Ὁ ἰσχυρὸς ἄμωμος ἡ ὁδὸς αὐτοῦ· τὸ ῥῆμα Κυρίου κραταιὸν πεπυρωμένον· ὑπερασπιστής ἐστι πᾶσι τοῖς πεποιθόσιν ἐπʼ αὐτόν."},{"book":"ΒΑΣΙΛΕΙΩΝ Β","chapter":"22","verse":"32","text":"Τίς ἰσχυρὸς πλὴν Κυρίου; καὶ τίς κτίστης ἔσται πλὴν τοῦ Θεοῦ ἡμῶν;"},{"book":"ΒΑΣΙΛΕΙΩΝ Β","chapter":"22","verse":"33","text":"Ὁ ἰσχυρὸς ὁ κραταιῶν με δυνάμει, καὶ ἐξετίναξεν ἄμωμον τὴν ὁδόν μου."},{"book":"ΒΑΣΙΛΕΙΩΝ Β","chapter":"22","verse":"34","text":"Τιθεὶς τοὺς πόδας μου ὡς ἐλάφων, καὶ ἐπὶ τὰ ὕψη ἱστῶν με."},{"book":"ΒΑΣΙΛΕΙΩΝ Β","chapter":"22","verse":"35","text":"Διδάσκων χεῖράς μου εἰς πόλεμον, καὶ κατάξας τόξον χαλκοῦν ἐν βραχίονί μου."},{"book":"ΒΑΣΙΛΕΙΩΝ Β","chapter":"22","verse":"36","text":"Καὶ ἔδωκάς μοι ὑπερασπισμὸν σωτηρίας μου, καὶ ἡ ὑπακοή σου ἐπλήθυνέ με εἰς πλατυσμὸν εἰς τὰ διαβήματά μου ὑποκάτω μου,"},{"book":"ΒΑΣΙΛΕΙΩΝ Β","chapter":"22","verse":"37","text":"καὶ οὐκ ἐσαλεύθησαν τὰ σκέλη μου."},{"book":"ΒΑΣΙΛΕΙΩΝ Β","chapter":"22","verse":"38","text":"Διώξω ἐχθρούς μου, καὶ ἀφανιῶ αὐτοὺς, καὶ οὐκ ἀναστρέψω ἕως ἂν συντελέσω αὐτούς."},{"book":"ΒΑΣΙΛΕΙΩΝ Β","chapter":"22","verse":"39","text":"Καὶ θλάσω αὐτοὺς καὶ οὐκ ἀναστήσονται, καὶ πεσοῦνται ὑπὸ τοὺς πόδας μου."},{"book":"ΒΑΣΙΛΕΙΩΝ Β","chapter":"22","verse":"40","text":"Καὶ ἐνισχύσεις με δυνάμει εἰς πόλεμον, κάμψεις τοὺς ἐπιστανομένους μοι ὑποκάτω μου."},{"book":"ΒΑΣΙΛΕΙΩΝ Β","chapter":"22","verse":"41","text":"Καὶ τοὺς ἐχθρούς μου ἔδωκάς μοι νῶτον, τοὺς μισοῦντάς με, καὶ ἐθανάτωσας αὐτούς."},{"book":"ΒΑΣΙΛΕΙΩΝ Β","chapter":"22","verse":"42","text":"Βοήσονται, καὶ οὐκ ἔστι βοηθὸς, πρὸς Κύριον, καὶ οὐκ ἐπήκουσεν αὐτῶν."},{"book":"ΒΑΣΙΛΕΙΩΝ Β","chapter":"22","verse":"43","text":"Καὶ ἐλέανα αὐτοὺς ὡς χοῦν γῆς, ὡς πηλὸν ἐξόδων ἐλέπτυνα αὐτούς."},{"book":"ΒΑΣΙΛΕΙΩΝ Β","chapter":"22","verse":"44","text":"Καὶ ῥύσῃ με ἐκ μάχης λαῶν, φυλάξεις με εἰς κεφαλὴν ἐθνῶν· λαὸς ὃν οὐκ ἔγνω ἐδούλευσάν μοι."},{"book":"ΒΑΣΙΛΕΙΩΝ Β","chapter":"22","verse":"45","text":"Υἱοὶ ἀλλότριοι ἐψεύσαντό μοι, εἰς ἀκοὴν ὠτίου ἤκουσάν μου."},{"book":"ΒΑΣΙΛΕΙΩΝ Β","chapter":"22","verse":"46","text":"Υἱοὶ ἀλλότριοι ἀποῤῥιφήσονται, καὶ σφαλοῦσιν ἐκ τῶν συγκλεισμῶν αὐτῶν."},{"book":"ΒΑΣΙΛΕΙΩΝ Β","chapter":"22","verse":"47","text":"Ζῇ Κύριος, καὶ εὐλογητὸς ὁ φύλαξ μου, καὶ ὑψωθήσεται ὁ Θεός μου ὁ φύλαξ τῆς σωτηρίας μου."},{"book":"ΒΑΣΙΛΕΙΩΝ Β","chapter":"22","verse":"48","text":"Ἰσχυρὸς Κύριος ὁ διδοὺς ἐκδικήσεις ἐμοὶ, παιδεύων λαοὺς ὑποκάτω μου,"},{"book":"ΒΑΣΙΛΕΙΩΝ Β","chapter":"22","verse":"49","text":"καὶ ἐξάγων με ἐξ ἐχθρῶν μου· καὶ ἐκ τῶν ἐπεγειρομένων μοι ὑψώσεις με, ἐξ ἀνδρὸς ἀδικημάτων ῥύσῃ με."},{"book":"ΒΑΣΙΛΕΙΩΝ Β","chapter":"22","verse":"50","text":"Διὰ τοῦτο ἐξομολογήσομαί σοι Κύριε ἐν τοῖς ἔθνεσι, καὶ ἐν τῷ ὀνόματί σου ψαλῶ."},{"book":"ΒΑΣΙΛΕΙΩΝ Β","chapter":"22","verse":"51","text":"Μεγαλύνων τὰς σωτηρίας βασιλέως αὐτοῦ, καὶ ποιῶν ἔλεος τῷ χριστῷ αὐτοῦ τῷ Δαυὶδ, καὶ τῷ σπέρματι αὐτοῦ ἕως αἰῶνος."}]}