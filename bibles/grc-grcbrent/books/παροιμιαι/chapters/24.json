{"data":[{"book":"ΠΑΡΟΙΜΙΑΙ","chapter":"24","verse":"1","text":"Υἱέ, μὴ ζηλώσῃς κακοὺς ἄνδρας, μηδὲ ἐπιθυμήσῃς εἶναι μετʼ αὐτῶν."},{"book":"ΠΑΡΟΙΜΙΑΙ","chapter":"24","verse":"2","text":"Ψευδῆ γὰρ μελετᾷ ἡ καρδία αὐτῶν, καὶ πόνους τὰ χείλη αὐτῶν λαλεῖ."},{"book":"ΠΑΡΟΙΜΙΑΙ","chapter":"24","verse":"3","text":"Μετὰ σοφίας οἰκοδομεῖται οἶκος, καὶ μετὰ συνέσεως ἀνορθοῦται."},{"book":"ΠΑΡΟΙΜΙΑΙ","chapter":"24","verse":"4","text":"Μετὰ αἰσθήσεως ἐμπίμπλανται ταμιεῖα ἐκ παντὸς πλούτου τιμίου καὶ καλοῦ."},{"book":"ΠΑΡΟΙΜΙΑΙ","chapter":"24","verse":"5","text":"Κρείσσων σοφὸς ἰσχυροῦ, καὶ ἀνὴρ φρόνησιν ἔχων γεωργίου μεγάλου."},{"book":"ΠΑΡΟΙΜΙΑΙ","chapter":"24","verse":"6","text":"Μετὰ κυβερνήσεως γίνεται πόλεμος, βοήθεια δὲ μετὰ καρδίας βουλευτικῆς."},{"book":"ΠΑΡΟΙΜΙΑΙ","chapter":"24","verse":"7","text":"Σοφία καὶ ἔννοια ἀγαθὴ ἐν πύλαις σοφῶν· σοφοὶ οὐκ ἐκκλίνουσιν ἐκ στόματος Κυρίου,"},{"book":"ΠΑΡΟΙΜΙΑΙ","chapter":"24","verse":"8","text":"ἀλλὰ λογίζονται ἐν συνεδρίοις· ἀπαιδεύτοις συναντᾷ θάνατος,"},{"book":"ΠΑΡΟΙΜΙΑΙ","chapter":"24","verse":"9","text":"ἀποθνήσκει δὲ ἄφρων ἐν ἁμαρτίαις· ἀκαθαρσία δὲ ἀνδρὶ λοιμῷ,"},{"book":"ΠΑΡΟΙΜΙΑΙ","chapter":"24","verse":"10","text":"ἐμμολυνθήσεται ἐν ἡμέρᾳ κακῇ, καὶ ἐν ἡμέρᾳ θλίψεως ἕως ἂν ἐκλίπῃ."},{"book":"ΠΑΡΟΙΜΙΑΙ","chapter":"24","verse":"11","text":"Ῥῦσαι ἀγομένους εἰς θάνατον, καὶ ἐκπρίου κτεινομένους, μὴ φείσῃ."},{"book":"ΠΑΡΟΙΜΙΑΙ","chapter":"24","verse":"12","text":"Ἐὰν δὲ εἴπῃς, οὐκ οἶδα τοῦτον, γίνωσκε, ὅτι Κύριος καρδίας πάντων γινώσκει· καὶ ὁ πλάσας πνοὴν πᾶσιν, αὐτὸς οἶδε πάντα, ὃς ἀποδίδωσιν ἑκάστῳ κατὰ τὰ ἔργα αὐτοῦ."},{"book":"ΠΑΡΟΙΜΙΑΙ","chapter":"24","verse":"13","text":"Φάγε μέλι υἱὲ, ἀγαθὸν γὰρ κηρίον, ἵνα γλυκανθῇ σου ὁ φάρυγξ."},{"book":"ΠΑΡΟΙΜΙΑΙ","chapter":"24","verse":"14","text":"Οὕτως αἰσθητήσῃ σοφίαν τῇ σῇ ψυχῇ· ἐὰν γὰρ εὕρῃς, ἔσται καλὴ ἡ τελευτή σου, καὶ ἐλπίς σε οὐκ ἐγκαταλείψει."},{"book":"ΠΑΡΟΙΜΙΑΙ","chapter":"24","verse":"15","text":"Μὴ προσαγάγῃς ἀσεβῆ νομῇ δικαίων, μηδὲ ἀπατηθῇς χορτασίᾳ κοιλίας."},{"book":"ΠΑΡΟΙΜΙΑΙ","chapter":"24","verse":"16","text":"Ἑπτάκις γὰρ πεσεῖται δίκαιος καὶ ἀναστήσεται, οἱ δὲ ἀσεβεῖς ἀσθενήσουσιν ἐν κακοῖς."},{"book":"ΠΑΡΟΙΜΙΑΙ","chapter":"24","verse":"17","text":"Ἐὰν πέσῃ ὁ ἐχθρός σου, μὴ ἐπιχαρῇς αὐτῷ, ἐν δὲ τῷ ὑποσκελίσματι αὐτοῦ μὴ ἐπαίρου."},{"book":"ΠΑΡΟΙΜΙΑΙ","chapter":"24","verse":"18","text":"Ὅτι ὄψεται Κύριος καὶ οὐκ ἀρέσει αὐτῷ, καὶ ἀποστρέψει τὸν θυμὸν αὐτοῦ ἀπʼ αὐτοῦ."},{"book":"ΠΑΡΟΙΜΙΑΙ","chapter":"24","verse":"19","text":"Μὴ χαῖρε ἐπὶ κακοποιοῖς, μηδὲ ζήλου ἁμαρτωλούς."},{"book":"ΠΑΡΟΙΜΙΑΙ","chapter":"24","verse":"20","text":"Οὐ γὰρ μὴ γένηται ἔκγονα πονηρῷ, λαμπτὴρ δὲ ἀσεβῶν σβεσθήσεται."},{"book":"ΠΑΡΟΙΜΙΑΙ","chapter":"24","verse":"21","text":"Φοβοῦ τὸν Θεὸν υἱὲ, καὶ βασιλέα, καὶ μηθʼ ἑτέρῳ αὐτῶν ἀπειθήσῃς."},{"book":"ΠΑΡΟΙΜΙΑΙ","chapter":"24","verse":"22","text":"Ἐξαίφνης γὰρ τίσονται τοὺς ἀσεβεῖς, τὰς δὲ τιμωρίας ἀμφοτέρων τίς γνώσεται;"},{"book":"ΠΑΡΟΙΜΙΑΙ","chapter":"24","verse":"22a","text":"Λόγον φυλασσόμενος υἱὸς ἀπωλείας ἐκτὸς ἔσται, [δεχόμενος δὲ ἐδέξατο αὐτόν·"},{"book":"ΠΑΡΟΙΜΙΑΙ","chapter":"24","verse":"22b","text":"μηδὲν ψεῦδος ἀπὸ γλώσσης βασιλεῖ λεγέσθω, καὶ οὐδὲν ψεῦδος ἀπὸ γλώσσης αὐτοῦ οὐ μή ἐξέλθῃ·"},{"book":"ΠΑΡΟΙΜΙΑΙ","chapter":"24","verse":"22c","text":"μάχαιρα γλῶσσα βασιλέως καὶ οὐ σαρκίνη, ὃς δʼ ἂν παραδοθῇ συντριβήσεται·"},{"book":"ΠΑΡΟΙΜΙΑΙ","chapter":"24","verse":"22d","text":"ἐὰν γὰρ ὀξυνθῇ ὁ θυμὸς αὐτοῦ, σὺν νεύροις ἀνθρώπους ἀναλίσκει,"},{"book":"ΠΑΡΟΙΜΙΑΙ","chapter":"24","verse":"22e","text":"καὶ ὀστᾶ ἀνθρώπων κατατρώγει, καὶ συγκαίει ὥσπερ φλὸξ, ὥστε ἄβρωτα εἶναι νεοσσοῖς ἀετῶν·"},{"book":"ΠΑΡΟΙΜΙΑΙ","chapter":"24","verse":"22f","text":"τοὺς ἐμοὺς λόγους υἱὲ φοβήθητι, καὶ δεξάμενος αὐτοὺς μετανόει.]"},{"book":"ΠΑΡΟΙΜΙΑΙ","chapter":"24","verse":"22g","text":"Ἀφρονέστατος γάρ εἰμι ἁπάντων ἀνθρώπων, καὶ φρόνησις ἀνθρώπων οὐκ ἔστιν ἐν ἐμοί."},{"book":"ΠΑΡΟΙΜΙΑΙ","chapter":"24","verse":"22h","text":"Θεὸς δεδίδαχέ με σοφίαν, καὶ γνῶσιν ἁγίων ἔγνωκα."},{"book":"ΠΑΡΟΙΜΙΑΙ","chapter":"24","verse":"22i","text":"Τίς ἀνέβη εἰς τὸν οὐρανὸν καὶ κατέβη; τίς συνήγαγεν ἀνέμους ἐν κόλπῳ; τίς συνέστρεψεν ὕδωρ ἐν ἱματίῳ; τίς ἐκράτησε πάντων τῶν ἄκρων τῆς γῆς; τί ὄνομα αὐτῷ; ἢ τί ὄνομα τοῖς τέκνοις αὐτοῦ;"},{"book":"ΠΑΡΟΙΜΙΑΙ","chapter":"24","verse":"22k","text":"Πάντες γὰρ λόγοι Θεοῦ πεπυρωμένοι, ὑπερασπίζει δὲ αὐτὸς τῶν εὐλαβουμένων αὐτόν."},{"book":"ΠΑΡΟΙΜΙΑΙ","chapter":"24","verse":"22l","text":"Μὴ προσθῇς τοῖς λόγοις αὐτοῦ, ἵνα μὴ ἐλέγξῃ σε, καὶ ψευδὴς γένῃ."},{"book":"ΠΑΡΟΙΜΙΑΙ","chapter":"24","verse":"22m","text":"Δύο αἰτοῦμαι παρὰ σοῦ, μὴ ἀφέλῃς μου χάριν πρὸ τοῦ ἀποθανεῖν με."},{"book":"ΠΑΡΟΙΜΙΑΙ","chapter":"24","verse":"22n","text":"Μάταιον λόγον καὶ ψευδῆ μακράν μου ποίησον, πλοῦτον δὲ καὶ πενίαν μή μοι δῷς, σύνταξον δέ μοι τὰ δέοντα καὶ τὰ αὐτάρκη·"},{"book":"ΠΑΡΟΙΜΙΑΙ","chapter":"24","verse":"22o","text":"Ἵνα μὴ πλησθεὶς ψευδὴς γένωμαι, καὶ εἴπω, τίς με ὁρᾷ; ἢ πενηθεὶς κλέψω, καὶ ὀμόσω τὸ ὄνομα τοῦ Θεοῦ."},{"book":"ΠΑΡΟΙΜΙΑΙ","chapter":"24","verse":"22p","text":"Μὴ παραδῷς οἰκέτην εἰς χεῖρας δεσπότου, μήποτε καταράσηταί σε καὶ ἀφανισθῇς."},{"book":"ΠΑΡΟΙΜΙΑΙ","chapter":"24","verse":"22q","text":"Ἔκγονον κακὸν πατέρα καταρᾶται, τὴς δὲ μητέρα οὐκ εὐλογεῖ."},{"book":"ΠΑΡΟΙΜΙΑΙ","chapter":"24","verse":"22r","text":"Ἔκγονον κακὸν δίκαιον ἑαυτὸν κρίνει, τὴν δʼ ἔξοδον αὐτοῦ οὐκ ἀπένιψεν."},{"book":"ΠΑΡΟΙΜΙΑΙ","chapter":"24","verse":"22s","text":"Ἔκγονον κακὸν ὑψηλοὺς ὀφθαλμοὺς ἔχει, τοῖς δὲ βλεφάροις αὐτοῦ ἐπαίρεται."},{"book":"ΠΑΡΟΙΜΙΑΙ","chapter":"24","verse":"22t","text":"Ἔκγονον κακὸν μαχαίρας τοὺς ὀδόντας ἔχει, καὶ τὰς μύλας, τομίδας, ὥστε ἀναλίσκειν καὶ κατεσθίειν τοὺς ταπεινοὺς ἀπὸ τῆς γῆς, καὶ τοὺς πένητας αὐτῶν ἐξ ἀνθρώπων."},{"book":"ΠΑΡΟΙΜΙΑΙ","chapter":"24","verse":"23","text":"Ταῦτα δὲ λέγω ὑμῖν τοῖς σοφοῖς ἐπιγινώσκειν· αἰδεῖσθαι πρόσωπον ἐν κρίσει οὐ καλόν."},{"book":"ΠΑΡΟΙΜΙΑΙ","chapter":"24","verse":"24","text":"Ὁ εἰπὼν τὸν ἀσεβῆ, δίκαιός ἐστιν, ἐπικατάρατος λαοῖς ἔσται καὶ μισητὸς εἰς ἔθνη."},{"book":"ΠΑΡΟΙΜΙΑΙ","chapter":"24","verse":"25","text":"Οἱ δὲ ἐλέγχοντες βελτίους φανοῦνται, ἐπʼ αὐτοὺς δὲ ἥξει εὐλογία·"},{"book":"ΠΑΡΟΙΜΙΑΙ","chapter":"24","verse":"26","text":"χείλη δὲ φιλήσουσιν ἀποκρινόμενα λόγους ἀγαθούς."},{"book":"ΠΑΡΟΙΜΙΑΙ","chapter":"24","verse":"27","text":"Ἑτοίμαζε εἰς τὴν ἔξοδον τὰ ἔργα σου, καὶ παρασκευάζου εἰς τὸν ἀγρὸν, καὶ πορεύου κατόπισθέν μου, καὶ ἀνοικοδομήσεις τὸν οἶκόν σου."},{"book":"ΠΑΡΟΙΜΙΑΙ","chapter":"24","verse":"28","text":"Μὴ ἴσθι ψευδὴς μάρτυς ἐπὶ σὸν πολίτην, μηδὲ πλατύνου σοῖς χείλεσι."},{"book":"ΠΑΡΟΙΜΙΑΙ","chapter":"24","verse":"29","text":"Μὴ εἴπῃς, ὃν τρόπον ἐχρήσατό μοι, χρήσομαι αὐτῷ, τίσομαι δὲ αὐτὸν ἅ με ἠδίκησεν."},{"book":"ΠΑΡΟΙΜΙΑΙ","chapter":"24","verse":"30","text":"Ὥσπερ γεώργιον ἀνὴρ ἄφρων, καὶ ὥσπερ ἀμπελὼν ἄνθρωπος ἐνδεὴς φρενῶν."},{"book":"ΠΑΡΟΙΜΙΑΙ","chapter":"24","verse":"31","text":"Ἐὰν ἀφῇς αὐτὸν, χερσωθήσεται καὶ χορτομανήσει ὅλος, καὶ γίνεται ἐκλελειμμένος, οἱ δὲ φραγμοὶ τῶν λίθων αὐτοῦ κατασκάπτονται."},{"book":"ΠΑΡΟΙΜΙΑΙ","chapter":"24","verse":"32","text":"Ὕστερον ἐγὼ μετενόησα, ἐπέβλεψα τοῦ ἐκλέξασθαι παιδείαν."},{"book":"ΠΑΡΟΙΜΙΑΙ","chapter":"24","verse":"33","text":"Ὀλίγον νυστάζω, ὀλίγον δὲ καθυπνῶ, ὀλίγον δὲ ἐναγκαλίζομαι χερσὶ στήθη."},{"book":"ΠΑΡΟΙΜΙΑΙ","chapter":"24","verse":"34","text":"Ἐὰν δὲ τοῦτο ποιῇς, ἥξει προπορευομένη ἡ πενία σου, καὶ ἡ ἔνδειά σου ὥσπερ ἀγαθὸς δρομεύς."},{"book":"ΠΑΡΟΙΜΙΑΙ","chapter":"24","verse":"35","text":"Τῇ βδέλλῃ τρεῖς θυγατέρες ἦσαν ἀγαπήσει ἀγαπώμεναι, καὶ αἱ τρεῖς αὗται οὐκ ἐνεπίμπλασαν αὐτὴν, καὶ ἡ τετάρτη οὐκ ἠρκέσθη εἰπεῖν, ἱκανόν."},{"book":"ΠΑΡΟΙΜΙΑΙ","chapter":"24","verse":"36","text":"Ἄδης καὶ ἔρως γυναικὸς, καὶ γῆ οὐκ ἐμπιπλαμένη ὕδατος, καὶ ὕδωρ καὶ πῦρ οὐ μὴ εἴπωσιν, ἀρκεῖ."},{"book":"ΠΑΡΟΙΜΙΑΙ","chapter":"24","verse":"37","text":"Ὀφθαλμὸν καταγελῶντα πατρὸς, καὶ ἀτιμάζοντα γῆρας μητρὸς, ἐκκόψαισαν αὐτὸν κόρακες ἐκ τῶν φαράγγων, καὶ καταφάγοισαν αὐτὸν νεοσσοὶ ἀετῶν."},{"book":"ΠΑΡΟΙΜΙΑΙ","chapter":"24","verse":"38","text":"Τρία δέ ἐστιν ἀδύνατά μοι νοῆσαι, καὶ τὸ τέταρτον οὐκ ἐπιγινώσκω·"},{"book":"ΠΑΡΟΙΜΙΑΙ","chapter":"24","verse":"39","text":"Ἴχνη ἀετοῦ πετομένου, καὶ ὁδοὺς ὄφεως ἐπὶ πέτρας, καὶ τρίβους νηὸς ποντοπορούσης, καὶ ὁδοὺς ἀνδρὸς ἐν νεότητι."},{"book":"ΠΑΡΟΙΜΙΑΙ","chapter":"24","verse":"40","text":"Τοιαύτη ὁδὸς γυναικὸς μοιχαλίδος, ἣ ὅτʼ ἂν πράξῃ ἀπονιψαμένη, οὐδέν φησι πεπραχέναι ἄτοπον."},{"book":"ΠΑΡΟΙΜΙΑΙ","chapter":"24","verse":"41","text":"Διὰ τριῶν σείεται ἡ γῆ, τὸ δὲ τέταρτον οὐ δύναται φέρειν·"},{"book":"ΠΑΡΟΙΜΙΑΙ","chapter":"24","verse":"42","text":"Ἐὰν οἰκέτης βασιλεύσῃ, καὶ ἄφρων πλησθῇ σιτίων,"},{"book":"ΠΑΡΟΙΜΙΑΙ","chapter":"24","verse":"43","text":"καὶ οἰκέτις ἐὰν ἐκβάλῃ τὴν ἑαυτῆς κυρίαν, καὶ μισητὴ γυνὴ ἐὰν τύχῃ ἀνδρὸς ἀγαθοῦ."},{"book":"ΠΑΡΟΙΜΙΑΙ","chapter":"24","verse":"44","text":"Τέσσαρα δὲ ἐλάχιστα ἐπὶ τῆς γῆς, ταῦτα δέ ἐστι σοφώτερα τῶν σοφῶν·"},{"book":"ΠΑΡΟΙΜΙΑΙ","chapter":"24","verse":"45","text":"Οἱ μύρμηκες οἷς μή ἐστιν ἰσχὺς, καὶ ἑτοιμάζονται θέρους τὴν τροφήν·"},{"book":"ΠΑΡΟΙΜΙΑΙ","chapter":"24","verse":"46","text":"Καὶ οἱ χοιρογρύλλιοι ἔθνος οὐκ ἰσχυρὸν, οἳ ἐποιήσαντο ἐν πέτραις τοὺς ἑαυτῶν οἴκους·"},{"book":"ΠΑΡΟΙΜΙΑΙ","chapter":"24","verse":"47","text":"Ἀβασίλευτόν ἐστιν ἡ ἀκρὶς, καὶ στρατεύει ἀφʼ ἑνὸς κελεύσματος εὐτάκτως·"},{"book":"ΠΑΡΟΙΜΙΑΙ","chapter":"24","verse":"48","text":"Καὶ καλαβώτης χερσὶν ἐρειδόμενος, καὶ εὐάλωτος ὢν, κατοικεῖ ἐν ὀχυρώμασι βασιλέων."},{"book":"ΠΑΡΟΙΜΙΑΙ","chapter":"24","verse":"49","text":"Τρία δέ ἐστιν ἃ εὐόδως πορεύεται, καὶ τέταρτον ὃ καλῶς διαβαίνει·"},{"book":"ΠΑΡΟΙΜΙΑΙ","chapter":"24","verse":"50","text":"Σκύμνος λέοντος ἰσχυρότερος κτηνῶν, ὃς οὐκ ἀποστρέφεται, οὐδὲ καταπτήσσει κτῆνος·"},{"book":"ΠΑΡΟΙΜΙΑΙ","chapter":"24","verse":"51","text":"Καὶ ἀλέκτωρ ἐμπεριπατῶν θηλείαις εὔψυχος, καὶ τράγος ἡγούμενος αἰπολίου, καὶ βασιλεὺς δημηγορῶν ἐν ἔθνει."},{"book":"ΠΑΡΟΙΜΙΑΙ","chapter":"24","verse":"52","text":"Ἐὰν πρόῃ σεαυτὸν ἐν εὐφροσύνῃ, καὶ ἐκτείνῃς τὴν χεῖρά σου μετὰ μάχης, ἀτιμασθήσῃ."},{"book":"ΠΑΡΟΙΜΙΑΙ","chapter":"24","verse":"53","text":"Ἄμελγε γάλα, καὶ ἔσται βούτυρον· ἐὰν δὲ ἐκπιέζῃς μυκτῆρας ἐξελεύσεται αἷμα, ἐὰν δὲ ἐξέλκῃς λόγους, ἐξελεύσονται κρίσεις καὶ μάχαι."},{"book":"ΠΑΡΟΙΜΙΑΙ","chapter":"24","verse":"54","text":"Οἱ ἐμοὶ λόγοι εἴρηνται ὑπὸ Θεοῦ, βασιλέως χρηματισμὸς, ὃν ἐπαίδευσεν ἡ μήτηρ αὐτοῦ."},{"book":"ΠΑΡΟΙΜΙΑΙ","chapter":"24","verse":"55","text":"Τί τέκνον τηρήσεις; τί; ῥήσεις Θεοῦ· πρωτογενὲς σοὶ λέγω υἱέ· τί τέκνον ἐμῆς κοιλίας; τί τέκνον ἐμῶν εὐχῶν;"},{"book":"ΠΑΡΟΙΜΙΑΙ","chapter":"24","verse":"56","text":"Μὴ δῷς γυναιξὶ σὸν πλοῦτον, καὶ τὸν σὸν νοῦν καὶ βίον εἰς ὑστεροβουλίαν·"},{"book":"ΠΑΡΟΙΜΙΑΙ","chapter":"24","verse":"57","text":"μετὰ βουλῆς πάντα ποίει, μετὰ βουλῆς οἰνοπότει. Οἱ δυνάσται θυμώδεις εἰσὶν, οἶνον δὲ μὴ πινέτωσαν,"},{"book":"ΠΑΡΟΙΜΙΑΙ","chapter":"24","verse":"58","text":"ἵνα μὴ πιόντες ἐπιλάθωνται τῆς σοφίας, καὶ ὀρθὰ κρῖναι οὐ μὴ δύνωνται τοὺς ἀσθενεῖς."},{"book":"ΠΑΡΟΙΜΙΑΙ","chapter":"24","verse":"59","text":"Δίδοτε μέθην τοῖς ἐν λύπαις, καὶ οἶνον πίνειν τοῖς ἐν ὀδύναις,"},{"book":"ΠΑΡΟΙΜΙΑΙ","chapter":"24","verse":"60","text":"ἵνα ἐπιλάθωνται τῆς πενίας, καὶ τῶν πόνων μὴ μνησθῶσιν ἔτι."},{"book":"ΠΑΡΟΙΜΙΑΙ","chapter":"24","verse":"61","text":"Ἄνοιγε σὸν στόμα λόγῳ Θεοῦ, καὶ κρίνε πάντας ὑγιῶς."},{"book":"ΠΑΡΟΙΜΙΑΙ","chapter":"24","verse":"62","text":"Ἄνοιγε σὸν στόμα καὶ κρίνε δικαίως, διάκρινε δὲ πένητα καὶ ἀσθενῆ."}]}