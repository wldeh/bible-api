{"data":[{"book":"ΠΑΡΟΙΜΙΑΙ","chapter":"9","verse":"1","text":"Ἡ σοφία ᾠκοδόμησεν ἑαυτῇ οἶκον, καὶ ὑπήρεισε στύλους ἑπτά."},{"book":"ΠΑΡΟΙΜΙΑΙ","chapter":"9","verse":"2","text":"Ἔσφαξε τὰ ἑαυτῆς θύματα, ἐκέρασεν εἰς κρατῆρα τὸν ἑαυτῆς οἶνον, καὶ ἡτοιμάσατο τὴν ἑαυτῆς τράπεζαν."},{"book":"ΠΑΡΟΙΜΙΑΙ","chapter":"9","verse":"3","text":"Ἀπέστειλε τοὺς ἑαυτῆς δούλους, συγκαλοῦσα μετὰ ὑψηλοῦ κηρύγματος ἐπὶ κρατῆρα, λέγουσα,"},{"book":"ΠΑΡΟΙΜΙΑΙ","chapter":"9","verse":"4","text":"Ὅς ἐστιν ἄφρων, ἐκκλινάτω πρὸς μέ· καὶ τοῖς ἐνδεέσι φρενῶν εἶπεν,"},{"book":"ΠΑΡΟΙΜΙΑΙ","chapter":"9","verse":"5","text":"ἔλθατε, φάγετε τῶν ἐμῶν ἄρτων, καὶ πίετε οἶνον ὃν ἐκέρασα ὑμῖν."},{"book":"ΠΑΡΟΙΜΙΑΙ","chapter":"9","verse":"6","text":"Ἀπολείπετε ἀφροσύνην, ἵνα εἰς τὸν αἰῶνα βασιλεύσητε· καὶ ζητήσατε φρόνησιν, καὶ κατορθώσατε ἐν γνώσει σύνεσιν."},{"book":"ΠΑΡΟΙΜΙΑΙ","chapter":"9","verse":"7","text":"Ὁ παιδεύων κακοὺς λήψεται ἑαυτῷ ἀτιμίαν· ἐλέγχων δὲ τὸν ἀσεβῆ μωμήσεται ἑαυτόν."},{"book":"ΠΑΡΟΙΜΙΑΙ","chapter":"9","verse":"8","text":"Μὴ ἔλεγχε κακοὺς, ἵνα μὴ μισήσωσί σε· ἔλεγχε σοφὸν, καὶ ἀγαπήσει σε."},{"book":"ΠΑΡΟΙΜΙΑΙ","chapter":"9","verse":"9","text":"Δίδου σοφῷ ἀφορμὴν, καὶ σοφώτερος ἔσται· γνώριζε δικαίῳ, καὶ προσθήσει τοῦ δέχεσθαι."},{"book":"ΠΑΡΟΙΜΙΑΙ","chapter":"9","verse":"10","text":"Ἀρχὴ σοφίας φόβος Κυρίου, καὶ βουλὴ ἁγίων σύνεσις·"},{"book":"ΠΑΡΟΙΜΙΑΙ","chapter":"9","verse":"10a","text":"τὸ γὰρ γνῶναι νόμον, διανοίας ἐστὶν ἀγαθῆς."},{"book":"ΠΑΡΟΙΜΙΑΙ","chapter":"9","verse":"11","text":"Τούτῳ γὰρ τῷ τρόπῳ πολὺν ζήσεις χρόνον, καὶ προστεθήσεταί σοι ἔτη ζωῆς σου."},{"book":"ΠΑΡΟΙΜΙΑΙ","chapter":"9","verse":"12","text":"Υἱὲ ἐὰν σοφὸς γένῃ σεαυτῷ, σοφὸς ἔσῃ καὶ τοῖς πλησίον· ἐὰν δὲ κακὸς ἀποβῇς, μόνος ἂν ἀντλήσεις κακά·"},{"book":"ΠΑΡΟΙΜΙΑΙ","chapter":"9","verse":"12a","text":"ὃς ἐρείδεται ἐπὶ ψεύδεσιν, οὗτος ποιμαίνει ἀνέμους, ὁ δʼ αὐτὸς διώξεται ὄρνεα πετόμενα·"},{"book":"ΠΑΡΟΙΜΙΑΙ","chapter":"9","verse":"12b","text":"ἀπέλιπε γὰρ ὁδοὺς τοῦ ἑαυτοῦ ἀμπελῶνος, τοὺς δὲ ἄξονας τοῦ ἰδίου γεωργίου πεπλάνηται·"},{"book":"ΠΑΡΟΙΜΙΑΙ","chapter":"9","verse":"12c","text":"διαπορεύεται δὲ διʼ ἀνύδρου ἐρήμου, καὶ γῆν διατεταγμένην ἐν διψώδεσι, συνάγει δὲ χερσὶν ἀκαρπίαν."},{"book":"ΠΑΡΟΙΜΙΑΙ","chapter":"9","verse":"13","text":"Γυνὴ ἄφρων καὶ θρασεῖα ἐνδεὴς ψωμοῦ γίνεται, ἣ οὐκ ἐπίσταται αἰσχύνην."},{"book":"ΠΑΡΟΙΜΙΑΙ","chapter":"9","verse":"14","text":"Ἐκάθισεν ἐπὶ θύραις τοῦ ἑαυτῆς οἴκου, ἐπὶ δίφρου ἐμφανῶς ἐν πλατείαις,"},{"book":"ΠΑΡΟΙΜΙΑΙ","chapter":"9","verse":"15","text":"προσκαλουμένη τοὺς παριόντας καὶ κατευθύνοντας ἐν ταῖς ὁδοῖς αὐτῶν·"},{"book":"ΠΑΡΟΙΜΙΑΙ","chapter":"9","verse":"16","text":"Ὅς ἐστιν ὑμῶν ἀφρονέστατος, ἐκκλινάτω πρὸς μέ· καὶ τοῖς ἐνδεέσι φρονήσεως παρακελεύομαι, λέγουσα,"},{"book":"ΠΑΡΟΙΜΙΑΙ","chapter":"9","verse":"17","text":"ἄρτων κρυφίων ἡδέως ἅψασθε, καὶ ὕδατος κλοπῆς γλυκεροῦ."},{"book":"ΠΑΡΟΙΜΙΑΙ","chapter":"9","verse":"18","text":"Ὁ δὲ οὐκ οἶδεν ὅτι γηγενεῖς παρʼ αὐτῇ ὄλλυνται, καὶ ἐπὶ πέταυρον ᾅδου συναντᾷ·"},{"book":"ΠΑΡΟΙΜΙΑΙ","chapter":"9","verse":"18a","text":"ἀλλὰ ἀποπήδησον, μὴ χρονίσῃς ἐν τῷ τόπῳ, μηδὲ ἐπιστήσῃς τὸ σὸν ὄμμα πρὸς αὐτὴν,"},{"book":"ΠΑΡΟΙΜΙΑΙ","chapter":"9","verse":"18b","text":"οὕτως γὰρ διαβήσῃ ὕδωρ ἀλλότριον·"},{"book":"ΠΑΡΟΙΜΙΑΙ","chapter":"9","verse":"18c","text":"ἀπὸ δὲ ὕδατος ἀλλοτρίου ἀπόσχου, καὶ ἀπὸ πηγῆς ἀλλοτρίας μὴ πίῃς"},{"book":"ΠΑΡΟΙΜΙΑΙ","chapter":"9","verse":"18d","text":"ἵνα πολὺν ζησῃς χρόνον, προστεθῇ δέ σοι ἔτη ζωῆς."}]}