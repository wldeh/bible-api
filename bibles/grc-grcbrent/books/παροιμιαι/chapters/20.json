{"data":[{"book":"ΠΑΡΟΙΜΙΑΙ","chapter":"20","verse":"1","text":"Ἀκολάστον οἶνος, καὶ ὑβριστικὸν μέθη, πᾶς δὲ ἄφρων τοιούτοις συμπλέκεται."},{"book":"ΠΑΡΟΙΜΙΑΙ","chapter":"20","verse":"2","text":"Οὐ διαφέρει ἀπειλὴ βασιλέως θυμοῦ λέοντος, ὁ δὲ παροξύνων αὐτὸν ἁμαρτάνει εἰς τὴν ἑαυτοῦ ψυχήν."},{"book":"ΠΑΡΟΙΜΙΑΙ","chapter":"20","verse":"3","text":"Δόξα ἀνδρὶ ἀποστρέφεσθαι λοιδορίας, πᾶς δὲ ἄφρων τοιούτοις συμπλέκεται."},{"book":"ΠΑΡΟΙΜΙΑΙ","chapter":"20","verse":"4","text":"Ὀνειδιζόμενος ὀκνηρὸς οὐκ αἰσχύνεται, ὡσαύτως καὶ ὁ δανειζόμενος σῖτον ἐν ἀμητῷ."},{"book":"ΠΑΡΟΙΜΙΑΙ","chapter":"20","verse":"5","text":"Ὕδωρ βαθὺ βουλὴ ἐν καρδίᾳ ἀνδρὸς, ἀνὴρ δὲ φρόνιμος ἐξαντλήσει αὐτήν."},{"book":"ΠΑΡΟΙΜΙΑΙ","chapter":"20","verse":"6","text":"Μέγα ἄνθρωπος, καὶ τίμιον ἀνὴρ ἐλεήμων, ἄνδρα δὲ πιστὸν ἔργον εὑρεῖν."},{"book":"ΠΑΡΟΙΜΙΑΙ","chapter":"20","verse":"7","text":"Ὃς ἀναστρέφεται ἄμωμος ἐν δικαιοσύνῃ, μακαρίους τοὺς παῖδας αὐτοῦ καταλείψει."},{"book":"ΠΑΡΟΙΜΙΑΙ","chapter":"20","verse":"8","text":"Ὅταν βασιλεὺς δίκαιος καθίσῃ ἐπὶ θρόνου, οὐκ ἐναντιοῦται ἐν ὀφθαλμοῖς αὐτοῦ πᾶν πονηρόν."},{"book":"ΠΑΡΟΙΜΙΑΙ","chapter":"20","verse":"9","text":"Τίς καυχήσεται ἁγνὴν ἔχειν τὴν καρδίαν; ἢ τίς παῤῥησιάσεται καθαρὸς εἶναι ἀπὸ ἁμαρτιῶν;"},{"book":"ΠΑΡΟΙΜΙΑΙ","chapter":"20","verse":"9a","text":"Κακολογοῦντος πατέρα ἢ μητέρα σβεσθήσεται λαμπτὴρ, αἱ δὲ κόραι τῶν ὀφθαλμῶν αὐτοῦ ὄψονται σκότος."},{"book":"ΠΑΡΟΙΜΙΑΙ","chapter":"20","verse":"9b","text":"Μερὶς ἐπισπουδαζομένη ἐν πρώτοις, ἐν τοῖς τελευταίοις οὐκ εὐλογηθήσεται."},{"book":"ΠΑΡΟΙΜΙΑΙ","chapter":"20","verse":"9c","text":"Μὴ εἴπῃς, τίσομαι τὸν ἐχθρὸν, ἀλλʼ ὑπόμεινον τὸν Κύριον, ἵνα σοι βοηθήσῃ."},{"book":"ΠΑΡΟΙΜΙΑΙ","chapter":"20","verse":"10","text":"Στάθμιον μέγα καὶ μικρὸν, καὶ μέτρα δισσὰ, ἀκάθαρτα ἐνώπιον Κυρίου καὶ ἀμφότερα, καὶ ὁ ποιῶν αὐτά."},{"book":"ΠΑΡΟΙΜΙΑΙ","chapter":"20","verse":"11","text":"Ἐν τοῖς ἐπιτηδεύμασιν αὐτοῦ συμποδισθήσεται νεανίσκος μετὰ ὁσίου, καὶ εὐθεῖα ἡ ὁδὸς αὐτοῦ."},{"book":"ΠΑΡΟΙΜΙΑΙ","chapter":"20","verse":"12","text":"Οὖς ἀκούει, καὶ ὀφθαλμὸς ὁρᾷ, Κυρίου ἔργα καὶ ἀμφότερα."},{"book":"ΠΑΡΟΙΜΙΑΙ","chapter":"20","verse":"13","text":"Μὴ ἀγάπα καταλαλεῖν, ἵνα μὴ ἐξαρθῇς· διάνοιξον τοὺς ὀφθαλμούς σου, καὶ ἐμπλήσθητι ἄρτων."},{"book":"ΠΑΡΟΙΜΙΑΙ","chapter":"20","verse":"23","text":"Βδέλυγμα Κυρίῳ δισσὸν στάθμιον, καὶ ζυγὸς δόλιος οὐ καλὸν ἐνώπιον αὐτοῦ."},{"book":"ΠΑΡΟΙΜΙΑΙ","chapter":"20","verse":"24","text":"Παρὰ Κυρίου εὐθύνεται τὰ διαβήματα ἀνδρὶ, θνητὸς δὲ πῶς ἂν νοήσαι τὰς ὁδοὺς αὐτοῦ;"},{"book":"ΠΑΡΟΙΜΙΑΙ","chapter":"20","verse":"25","text":"Παγὶς ἀνδρὶ ταχύ τι τῶν ἰδίων ἁγιάσαι, μετὰ γὰρ τὸ εὔξασθαι μετανοεῖν γίνεται."},{"book":"ΠΑΡΟΙΜΙΑΙ","chapter":"20","verse":"26","text":"Λικμήτωρ ἀσεβῶν βασιλεὺς σοφὸς, καὶ ἐπιβαλεῖ αὐτοῖς τροχόν."},{"book":"ΠΑΡΟΙΜΙΑΙ","chapter":"20","verse":"27","text":"Φῶς Κυρίου πνοὴ ἀνθρώπων, ὃς ἐρευνᾷ ταμιεῖα κοιλίας."},{"book":"ΠΑΡΟΙΜΙΑΙ","chapter":"20","verse":"28","text":"Ἐλεημοσύνη καὶ ἀλήθεια φυλακὴ βασιλεῖ, καὶ περικυκλώσουσιν ἐν δικαιοσύνῃ τὸν θρόνον αὐτοῦ."},{"book":"ΠΑΡΟΙΜΙΑΙ","chapter":"20","verse":"29","text":"Κόσμος νεανίαις σοφία, δόξα δὲ πρεσβυτέρων πολιαί."},{"book":"ΠΑΡΟΙΜΙΑΙ","chapter":"20","verse":"30","text":"Ὑπώπια καὶ συντρίμματα συναντᾷ κακοῖς, πληγαὶ δὲ εἰς ταμιεῖα κοιλίας."}]}