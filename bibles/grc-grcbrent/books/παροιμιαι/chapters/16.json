{"data":[{"book":"ΠΑΡΟΙΜΙΑΙ","chapter":"16","verse":"2","text":"Πάντα τὰ ἔργα τοῦ ταπεινοῦ φανερὰ παρὰ τῷ Θεῷ, οἱ δὲ ἀσεβεῖς ἐν ἡμέρᾳ κακῇ ὀλοῦνται."},{"book":"ΠΑΡΟΙΜΙΑΙ","chapter":"16","verse":"5","text":"Ἀκάθαρτος παρὰ Θεῷ πᾶς ὑψηλοκάρδιος, χειρὶ δὲ χεῖρας ἐμβαλὼν ἀδίκως οὐκ ἀθωωθήσεται·"},{"book":"ΠΑΡΟΙΜΙΑΙ","chapter":"16","verse":"7","text":"ἀρχὴ ὁδοῦ ἀγαθῆς τὸ ποιεῖν τὰ δίκαια, δεκτὰ δὲ παρὰ Θεῷ μᾶλλον ἢ θύειν θυσίας·"},{"book":"ΠΑΡΟΙΜΙΑΙ","chapter":"16","verse":"8","text":"ὁ ζητῶν τὸν Κύριον εὑρήσει γνῶσιν μετὰ δικαιοσύνης, οἱ δὲ ὀρθῶς ζητοῦντες αὐτὸν εὑρήσουσιν εἰρήνην."},{"book":"ΠΑΡΟΙΜΙΑΙ","chapter":"16","verse":"9","text":"Πάντα τὰ ἔργα τοῦ Κυρίου μετὰ δικαιοσύνης, φυλάσσεται δὲ ὁ ἀσεβὴς εἰς ἡμέραν κακήν."},{"book":"ΠΑΡΟΙΜΙΑΙ","chapter":"16","verse":"10","text":"Μαντεῖον ἐπὶ χείλεσι βασιλέως, ἐν δὲ κρίσει οὐ μὴ πλανηθῇ τὸ στόμα αὐτοῦ."},{"book":"ΠΑΡΟΙΜΙΑΙ","chapter":"16","verse":"11","text":"Ῥοπὴ ζυγοῦ δικαιοσύνη παρὰ Κυρίῳ, τὰ δὲ ἔργα αὐτοῦ στάθμια δίκαια."},{"book":"ΠΑΡΟΙΜΙΑΙ","chapter":"16","verse":"12","text":"Βδέλυγμα βασιλεῖ ὁ ποιῶν κακὰ, μετὰ γὰρ δικαιοσύνης ἑτοιμάζεται θρόνος ἀρχῆς."},{"book":"ΠΑΡΟΙΜΙΑΙ","chapter":"16","verse":"13","text":"Δεκτὰ βασιλεῖ χείλη δίκαια, λόγους δέ ὀρθοὺς ἀγαπᾷ."},{"book":"ΠΑΡΟΙΜΙΑΙ","chapter":"16","verse":"14","text":"Θυμὸ βασιλέως ἄγγελος θανάτου, ἀνὴρ δὲ σοφὸς ἐξιλάσεται αὐτόν."},{"book":"ΠΑΡΟΙΜΙΑΙ","chapter":"16","verse":"15","text":"Ἐν φωτὶ ζωῆς υἱὸς βασιλέως, οἱ δὲ προσδεκτοὶ αὐτῷ ὥσπερ νέφος ὄψιμον."},{"book":"ΠΑΡΟΙΜΙΑΙ","chapter":"16","verse":"16","text":"Νοσσιαὶ σοφίας αἱρετώτεραι χρυσίου, νοσσιαὶ δὲ φρονήσεως αἱρετώτεραι ὑπὲρ ἀργύριον."},{"book":"ΠΑΡΟΙΜΙΑΙ","chapter":"16","verse":"17","text":"Τρίβοι ζωῆς ἐκκλίνουσιν ἀπὸ κακῶν, μῆκος δὲ βίου ὁδοὶ δικαιοσύνης. Ὁ δεχόμενος παιδείαν ἐν ἀγαθοῖς ἔσται, ὁ δὲ φυλάσσων ἐλέγχους σοφισθήσεται· ὃς φυλάσσει τὰς ἑαυτοῦ ὁδοὺς, τηρεῖ τὴν ἑαυτοῦ ψυχήν· ἀγαπῶν δὲ ζωὴν αὐτοῦ, φείσεται στόματος αὐτοῦ."},{"book":"ΠΑΡΟΙΜΙΑΙ","chapter":"16","verse":"18","text":"Πρὸ συντριβῆς ἡγεῖται ὕβρις, πρὸ δὲ πτώματος κακοφροσύνη."},{"book":"ΠΑΡΟΙΜΙΑΙ","chapter":"16","verse":"19","text":"Κρείσσων πρᾳΰθυμος μετὰ ταπεινώσεως, ἢ ὃς διαιρεῖται σκῦλα μετὰ ὑβριστῶν."},{"book":"ΠΑΡΟΙΜΙΑΙ","chapter":"16","verse":"20","text":"Συνετὸς ἐν πράγμασιν εὑρετὴς ἀγαθῶν, πεποιθὼς δὲ ἐπὶ Θεῷ μακαριστός."},{"book":"ΠΑΡΟΙΜΙΑΙ","chapter":"16","verse":"21","text":"Τοὺς σοφοὺς καὶ συνετοὺς φαύλους καλοῦσιν, οἱ δὲ γλυκεῖς ἐν λόγῳ πλείονα ἀκούσονται."},{"book":"ΠΑΡΟΙΜΙΑΙ","chapter":"16","verse":"22","text":"Πηγὴ ζωῆς ἔννοια τοῖς κεκτημένοις, παιδεία δὲ ἀφρόνων κακή."},{"book":"ΠΑΡΟΙΜΙΑΙ","chapter":"16","verse":"23","text":"Καρδία σοφοῦ νοήσει τὰ ἀπὸ τοῦ ἰδίου στόματος, ἐπὶ δὲ χείλεσι φορέσει ἐπιγνωμοσύνην·"},{"book":"ΠΑΡΟΙΜΙΑΙ","chapter":"16","verse":"24","text":"Κηρία μέλιτος λόγοι καλοί, γλύκασμα δὲ αὐτοῦ ἴασις ψυχῆς."},{"book":"ΠΑΡΟΙΜΙΑΙ","chapter":"16","verse":"25","text":"Εἰσὶν ὁδοὶ δοκοῦσαι εἶναι ὀρθαὶ ἀνδρὶ, τὰ μέντοι τελευταῖα αὐτῶν βλέπει εἰς πυθμένα ᾅδου."},{"book":"ΠΑΡΟΙΜΙΑΙ","chapter":"16","verse":"26","text":"Ἀνὴρ ἐν πόνοις πονεῖ ἑαυτῷ, καὶ ἐκβιάζεται τὴν ἀπώλειαν ἑαυτοῦ. Ὁ μέντοι σκολιὸς ἐπὶ τῷ ἑαυτοῦ στόματι φορεῖ τὴν ἀπώλειαν·"},{"book":"ΠΑΡΟΙΜΙΑΙ","chapter":"16","verse":"27","text":"ἀνὴρ ἄφρων ὀρύσσει ἑαυτῷ κακὰ, ἐπὶ δὲ τῶν ἑαυτοῦ χειλέων θησαυρίζει πῦρ."},{"book":"ΠΑΡΟΙΜΙΑΙ","chapter":"16","verse":"28","text":"Ἀνὴρ σκολιὸς διαπέμπεται κακὰ, καὶ λαμπτῆρα δόλου πυρσεύσει κακοῖς, καὶ διαχωρίζει φίλους."},{"book":"ΠΑΡΟΙΜΙΑΙ","chapter":"16","verse":"29","text":"Ἀνὴρ παράνομος ἀποπειρᾶται φίλων, καὶ ἀπάγει αὐτοὺς ὁδοὺς οὐκ ἀγαθάς."},{"book":"ΠΑΡΟΙΜΙΑΙ","chapter":"16","verse":"30","text":"Στηρίζων δὲ ὀφθαλμοὺς αὐτοῦ διαλογίζεται διεστραμμένα, ὁρίζει δὲ τοῖς χείλεσιν αὐτοῦ πάντα τὰ κακά· οὗτος κάμινός ἐστι κακίας."},{"book":"ΠΑΡΟΙΜΙΑΙ","chapter":"16","verse":"31","text":"Στέφανος καυχήσεως γῆρας, ἐν δὲ ὁδοῖς δικαιοσύνης εὑρίσκεται."},{"book":"ΠΑΡΟΙΜΙΑΙ","chapter":"16","verse":"32","text":"Κρείσσων ἀνὴρ μακρόθυμος ἰσχυροῦ, ὁ δὲ κρατῶν ὀργῆς κρείσσων καταλαμβανομένου πόλιν."},{"book":"ΠΑΡΟΙΜΙΑΙ","chapter":"16","verse":"33","text":"Εἰς κόλπους ἐπέρχεται πάντα τοῖς ἀδίκοις, παρὰ δὲ Κυρίου πάντα τὰ δίκαια."}]}