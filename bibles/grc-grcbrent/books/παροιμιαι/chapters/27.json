{"data":[{"book":"ΠΑΡΟΙΜΙΑΙ","chapter":"27","verse":"1","text":"Μὴ καυχῶ τὰ εἰς αὔριον, οὐ γὰρ γινώσκεις τί τέξεται ἡ ἐπιοῦσα."},{"book":"ΠΑΡΟΙΜΙΑΙ","chapter":"27","verse":"2","text":"Ἐγκωμιαζέτω σε ὁ πέλας καὶ μὴ τὸ σὸν στόμα, ἀλλότριος καὶ μὴ τὰ σὰ χείλη."},{"book":"ΠΑΡΟΙΜΙΑΙ","chapter":"27","verse":"3","text":"Βαρὺ λίθος καὶ δυσβάστακτον ἄμμος, ὀργὴ δὲ ἄφρονος βαρυτέρα ἀμφοτέρων."},{"book":"ΠΑΡΟΙΜΙΑΙ","chapter":"27","verse":"4","text":"Ἀνελεήμων θυμὸς καὶ ὀξεῖα ὀργὴ, ἀλλʼ οὐδὲν ὑφίσταται ζῆλος."},{"book":"ΠΑΡΟΙΜΙΑΙ","chapter":"27","verse":"5","text":"Κρείσσους ἔλεγχοι ἀποκεκαλυμμένοι κρυπτομένης φιλίας."},{"book":"ΠΑΡΟΙΜΙΑΙ","chapter":"27","verse":"6","text":"Ἀξιοπιστότερά ἐστι τραύματα φίλου, ἢ ἑκούσια φιλήματα ἐχθροῦ."},{"book":"ΠΑΡΟΙΜΙΑΙ","chapter":"27","verse":"7","text":"Ψυχὴ ἐν πλησμονῇ οὖσα κηρίοις ἐμπαίζει, ψυχῇ δὲ ἐνδεεῖ καὶ τὰ πικρὰ γλυκέα φαίνεται."},{"book":"ΠΑΡΟΙΜΙΑΙ","chapter":"27","verse":"8","text":"Ὥσπερ ὅταν ὄρνεον καταπετασθῇ ἐκ τῆς ἰδίας νοσσιᾶς, οὕτως ἄνθρωπος δουλοῦται ὅταν ἀποξενωθῇ ἐκ τῶν ἰδίων τόπων."},{"book":"ΠΑΡΟΙΜΙΑΙ","chapter":"27","verse":"9","text":"Μύροις καὶ οἴνοις καὶ θυμιάμασι τέρπεται καρδία, καταῤῥήγνυται δὲ ὑπὸ συμπτωμάτων ψυχή."},{"book":"ΠΑΡΟΙΜΙΑΙ","chapter":"27","verse":"10","text":"Φίλον σὸν ἢ φίλον πατρῷον μὴ ἐγκαταλίπῃς, εἰς δὲ τὸν οἶκον τοῦ ἀδελφοῦ σου μὴ εἰσέλθῃς ἀτυχῶν· κρείσσων φίλος ἐγγὺς, ἢ ἀδελφὸς μακρὰν οἰκῶν."},{"book":"ΠΑΡΟΙΜΙΑΙ","chapter":"27","verse":"11","text":"Σοφὸς γίνου υἱὲ, ἵνα σου εὐφραίνηται ἡ καρδία, καὶ ἀπόστρεψον ἀπὸ σοῦ ἐπονειδίστους λόγους."},{"book":"ΠΑΡΟΙΜΙΑΙ","chapter":"27","verse":"12","text":"Πανοῦργος κακῶν ἐπερχομένων ἀπεκρύβη, ἄφρονες δὲ ἐπελθόντες ζημίαν τίσουσιν."},{"book":"ΠΑΡΟΙΜΙΑΙ","chapter":"27","verse":"13","text":"Ἀφελοῦ τὸ ἱμάτιον αὐτοῦ, παρῆλθε γὰρ ὑβριστὴς, ὅστις τὰ ἀλλότρια λυμαίνεται."},{"book":"ΠΑΡΟΙΜΙΑΙ","chapter":"27","verse":"14","text":"Ὃς ἂν εὐλογῇ θίλον τοπρωῒ μεγάλῃ τῇ φωνῇ, καταρωμένου οὐδὲν διαφέρειν δόξει."},{"book":"ΠΑΡΟΙΜΙΑΙ","chapter":"27","verse":"15","text":"Σταγόνες ἐκβάλλουσιν ἄνθρωπον ἐν ἡμέρᾳ χειμερινῇ ἐκ τοῦ οἴκου αὐτοῦ, ὡσαύτως καὶ γυνὴ λοίδορος ἐκ τοῦ ἰδίου οἴκου."},{"book":"ΠΑΡΟΙΜΙΑΙ","chapter":"27","verse":"16","text":"Βορέας σκληρὸς ἄνεμος, ὀνόματι δὲ ἐπιδέξιος καλεῖται."},{"book":"ΠΑΡΟΙΜΙΑΙ","chapter":"27","verse":"17","text":"Σίδηρος σίδηρον ὀξύνει, ἀνὴρ δὲ παροξύνει πρόσωπον ἑταίρου."},{"book":"ΠΑΡΟΙΜΙΑΙ","chapter":"27","verse":"18","text":"Ὃς φυτεύει συκὴν φάγεται τοὺς καρποὺς αὐτῆς, ὃς δὲ φυλάσσει τὸν ἑαυτοῦ κύριον τιμηθήσεται."},{"book":"ΠΑΡΟΙΜΙΑΙ","chapter":"27","verse":"19","text":"Ὥσπερ οὐχ ὅμοια πρόσωπα προσώποις, οὕτως οὐδὲ αἱ διάνοιαι τῶν ἀνθρώπων."},{"book":"ΠΑΡΟΙΜΙΑΙ","chapter":"27","verse":"20","text":"Ἅδης καὶ ἀπώλεια οὐκ ἐμπίμπλανται, ὡσαύτως καὶ οἱ ὀφθαλμοὶ τῶν ἀνθρώπων ἄπληστοι·"},{"book":"ΠΑΡΟΙΜΙΑΙ","chapter":"27","verse":"20a","text":"βδέλυγμα Κυρίῳ στηρίζων ὀφθαλμὸν, καὶ οἱ ἀπαίδευτοι ἀκρατεῖς γλώσσῃ."},{"book":"ΠΑΡΟΙΜΙΑΙ","chapter":"27","verse":"21","text":"Δοκίμιον ἀργυρίῳ καὶ χρυσῷ πύρωσις, ἀνὴρ δὲ δοκιμάζεται διὰ στόματος ἐγκωμιαζόντων αὐτόν."},{"book":"ΠΑΡΟΙΜΙΑΙ","chapter":"27","verse":"21a","text":"καρδία ἀνόμου ἐκζητεῖ κακὰ, καρδία δὲ εὐθὴς ζητεῖ γνῶσιν."},{"book":"ΠΑΡΟΙΜΙΑΙ","chapter":"27","verse":"22","text":"Ἐὰν μαστιγοῖς ἄφρονα ἐν μέσῳ συνεδρίου ἀτιμάζων, οὐ μὴ περιέλῃς τὴν ἀφροσύνην αὐτοῦ."},{"book":"ΠΑΡΟΙΜΙΑΙ","chapter":"27","verse":"23","text":"Γνωστῶς ἐπιγνώσῃ ψυχὰς ποιμνίου σου, καὶ ἐπιστήσεις καρδίαν σου σαῖς ἀγέλαις."},{"book":"ΠΑΡΟΙΜΙΑΙ","chapter":"27","verse":"24","text":"Ὅτι οὐκ εἰς τὸν αἰῶνα ἀνδρὶ κράτος καὶ ἰσχὺς, οὐδὲ παραδίδωσιν ἐκ γενεᾶς εἰς γενεάν."},{"book":"ΠΑΡΟΙΜΙΑΙ","chapter":"27","verse":"25","text":"Ἐπιμελοῦ τῶν ἐν τῷ πεδίῳ χλωρῶν, καὶ κερεῖς πόαν, καὶ σύναγε χόρτον ὀρεινὸν,"},{"book":"ΠΑΡΟΙΜΙΑΙ","chapter":"27","verse":"26","text":"ἵνα ἔχῃς πρόβατα εἰς ἱματισμόν· τίμα πεδίον, ἵνα ὠσί σοι ἄρνες."},{"book":"ΠΑΡΟΙΜΙΑΙ","chapter":"27","verse":"27","text":"Υἱὲ, παρʼ ἐμοῦ ἔχεις ῥήσεις ἰσχυρὰς εἰς τὴν ζωήν σου, καὶ εἰς τὴν ζωὴν σῶν θεραπόντων."}]}