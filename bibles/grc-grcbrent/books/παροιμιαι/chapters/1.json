{"data":[{"book":"ΠΑΡΟΙΜΙΑΙ","chapter":"1","verse":"1","text":"ΠΑΡΟΙΜΙΑΙ Σαλωμῶντος υἱοῦ Δαυὶδ, ὃς ἐβασίλευσεν ἐν Ἰσραήλ·"},{"book":"ΠΑΡΟΙΜΙΑΙ","chapter":"1","verse":"2","text":"γνῶναι σοφίαν καὶ παιδείαν, νοῆσαί τε λόγους φρονήσεως,"},{"book":"ΠΑΡΟΙΜΙΑΙ","chapter":"1","verse":"3","text":"δέξασθαί τε στροφὰς λόγων, νοῆσαί τε δικαιοσύνην ἀληθῆ, καὶ κρίμα κατευθύνειν·"},{"book":"ΠΑΡΟΙΜΙΑΙ","chapter":"1","verse":"4","text":"Ἵνα δῷ ἀκάκοις πανουργίαν, παιδὶ δὲ νέῳ αἴσθησίν τε καὶ ἔννοιαν."},{"book":"ΠΑΡΟΙΜΙΑΙ","chapter":"1","verse":"5","text":"Τῶν δὲ γὰρ ἀκούσας σοφὸς σοφώτερος ἔσται, ὁ δὲ νοήμων κυβέρνησιν κτήσεται·"},{"book":"ΠΑΡΟΙΜΙΑΙ","chapter":"1","verse":"6","text":"Νοήσει τε παραβολὴν καὶ σκοτεινὸν λόγον, ῥήσεις τε σοφῶν καὶ αἰνίγματα."},{"book":"ΠΑΡΟΙΜΙΑΙ","chapter":"1","verse":"7","text":"Ἀρχὴ σοφίας φόβος Κυριου, σύνεσις δὲ ἀγαθὴ πᾶσι τοῖς ποιοῦσιν αὐτήν· εὐσέβεια δὲ εἰς Θεὸν ἀρχὴ αἰσθήσεως, σοφίαν δὲ καὶ παιδείαν ἀσεβεῖς ἐξουθενήσουσιν."},{"book":"ΠΑΡΟΙΜΙΑΙ","chapter":"1","verse":"8","text":"Ἄκουε υἱὲ παιδείαν πατρός σου, καὶ μὴ ἀπώσῃ θεσμοὺς μητρός σου."},{"book":"ΠΑΡΟΙΜΙΑΙ","chapter":"1","verse":"9","text":"Στέφανον γὰρ χαρίτων δέξῃ σῇ κορυφῇ, καὶ κλοιὸν χρύσεον περὶ σῷ τραχήλῳ."},{"book":"ΠΑΡΟΙΜΙΑΙ","chapter":"1","verse":"10","text":"Υἱὲ μή σε πλανήσωσιν ἄνδρες ἀσεβεῖς, μηδὲ βουληθῇς."},{"book":"ΠΑΡΟΙΜΙΑΙ","chapter":"1","verse":"11","text":"Ἐὰν παρακαλέσωσί σε, λέγοντες, ἐλθὲ μεθʼ ἡμῶν, κοινώνησον αἵματος, κρύψωμεν δὲ εἰς γῆν ἄνδρα δίκαιον ἀδίκως,"},{"book":"ΠΑΡΟΙΜΙΑΙ","chapter":"1","verse":"12","text":"καταπίωμεν δὲ αὐτὸν ὥσπερ ᾅδης ζῶντα, καὶ ἄρωμεν αὐτοῦ τὴν μνήμην ἐκ γῆς,"},{"book":"ΠΑΡΟΙΜΙΑΙ","chapter":"1","verse":"13","text":"τὴν κτῆσιν αὐτοῦ τὴν πολυτελῆ καταλαβώμεθα, πλήσωμεν δὲ οἴκους ἡμετέρους σκύλων·"},{"book":"ΠΑΡΟΙΜΙΑΙ","chapter":"1","verse":"14","text":"Τὸν δὲ σὸν κλῆρον βάλε ἐν ἡμῖν, κοινὸν δὲ βαλάντιον κτησώμεθα πάντες, καὶ μαρσίππιον ἓν γενηθήτω ἡμῖν·"},{"book":"ΠΑΡΟΙΜΙΑΙ","chapter":"1","verse":"15","text":"Μὴ πορευθῇς ἐν ὁδῷ μετʼ αὐτῶν, ἔκκλινον δὲ τὸν πόδα σου ἐκ τῶν τρίβων αὐτῶν."},{"book":"ΠΑΡΟΙΜΙΑΙ","chapter":"1","verse":"17","text":"Οὐ γὰρ ἀδίκως ἐκτείνεται δίκτυα πτερωτοῖς."},{"book":"ΠΑΡΟΙΜΙΑΙ","chapter":"1","verse":"18","text":"Αὐτοὶ γὰρ οἱ φόνου μετέχοντες, θησαυρίζουσιν ἑαυτοῖς κακά· ἡ δὲ καταστροφὴ ἀνδρῶν παρανόμων κακή."},{"book":"ΠΑΡΟΙΜΙΑΙ","chapter":"1","verse":"19","text":"Αὗται αἱ ὁδοί εἰσι πάντων τῶν συντελούντων τὰ ἄνομα· τῇ γὰρ ἀσεβείᾳ τὴν ἑαυτῶν ψυχὴν ἀφαιροῦνται."},{"book":"ΠΑΡΟΙΜΙΑΙ","chapter":"1","verse":"20","text":"Σοφία ἐν ἐξόδοις ὑμνεῖται, ἐν δὲ πλατείαις παῤῥησίαν ἄγει."},{"book":"ΠΑΡΟΙΜΙΑΙ","chapter":"1","verse":"21","text":"Ἐπʼ ἄκρων δὲ τειχέων κηρύσσεται, ἐπὶ δὲ πύλαις δυναστῶν παρεδρεύει, ἐπὶ δὲ πύλαις πόλεως θαῤῥοῦσα λέγει,"},{"book":"ΠΑΡΟΙΜΙΑΙ","chapter":"1","verse":"22","text":"ὅσον ἂν χρόνον ἄκακοι ἔχονται τῆς δικαιοσύνης, οὐκ αἰσχυνθήσονται· οἱ δὲ ἄφρονες τῆς ὕβρεως ὄντες ἐπιθυμηταί, ἀσεβεῖς γενόμενοι ἐμίσησαν αἴσθησιν,"},{"book":"ΠΑΡΟΙΜΙΑΙ","chapter":"1","verse":"23","text":"καὶ ὑπεύθυνοι ἐγένοντο ἐλέγχοις· ἰδοὺ προήσομαι ὑμῖν ἐμῆς πνοῆς ῥῆσιν· διδάξω δὲ ὑμᾶς τὸν ἐμὸν λόγον."},{"book":"ΠΑΡΟΙΜΙΑΙ","chapter":"1","verse":"24","text":"Ἐπειδὴ ἐκάλουνμ, καὶ οὐχ ὑπηκούσατε· καὶ ἐξέτεινον λόγους, καὶ οὐ προσείχετε·"},{"book":"ΠΑΡΟΙΜΙΑΙ","chapter":"1","verse":"25","text":"ἀλλὰ ἀκύρους ἐποιεῖτε ἐμὰς βουλὰς, τοῖς δὲ ἐμοῖς ἐλέγχοις ἠπειθήσατε·"},{"book":"ΠΑΡΟΙΜΙΑΙ","chapter":"1","verse":"26","text":"Τοιγαροῦν κᾀγὼ τῇ ὑμετέρᾳ ἀπωλείᾳ ἐπιγελάσομαι, καταχαροῦμαι δὲ ἡνίκα ἔρχηται ὑμῖν ὄλεθρος·"},{"book":"ΠΑΡΟΙΜΙΑΙ","chapter":"1","verse":"27","text":"Καὶ ὡς ἂν ἀφίκηται ὑμῖν ἄφνω θόρυβος, ἡ δὲ καταστροφὴ ὁμοίως καταιγίδι παρῇ, καὶ ὅταν ἔρχηται ὑμῖν θλίψις καὶ πολιορκία, ἢ ὅταν ἔρχηται ὑμῖν ὄλεθρος."},{"book":"ΠΑΡΟΙΜΙΑΙ","chapter":"1","verse":"28","text":"Ἔσται γὰρ ὅταν ἐπικαλέσησθέ με, ἐγὼ δὲ οὐκ εἰσακούσομαι ὑμῶν· ζητήσουσί με κακοὶ, καὶ οὐχ εὑρήσουσιν."},{"book":"ΠΑΡΟΙΜΙΑΙ","chapter":"1","verse":"29","text":"Ἐμίσησαν γὰρ σοφίαν, τὸν δὲ λόγον τοῦ Κυρίου οὐ προείλαντο,"},{"book":"ΠΑΡΟΙΜΙΑΙ","chapter":"1","verse":"30","text":"οὐδὲ ἤθελον ἐμαῖς προσέχειν βουλαῖς, ἐμυκτήριζον δὲ ἐμοὺς ἐλέγχους·"},{"book":"ΠΑΡΟΙΜΙΑΙ","chapter":"1","verse":"31","text":"Τοιγαροῦν ἔδονται τῆς ἑαυτῶν ὁδοῦ τοὺς καρποὺς, καὶ τῆς ἐαυτῶν ἀσεβείας πλησθήσονται."},{"book":"ΠΑΡΟΙΜΙΑΙ","chapter":"1","verse":"32","text":"Ἀνθʼ ὧν γὰρ ἠδίκουν νηπίους, φονευθήσονται, καὶ ἐξετασμὸς ἀσεβεῖς ὀλεῖ."},{"book":"ΠΑΡΟΙΜΙΑΙ","chapter":"1","verse":"33","text":"Ὁ δὲ ἐμοῦ ἀκούων κατασκηνώσει ἐπʼ ἐλπίδι, καὶ ἡσυχάσει ἀφόβως ἀπὸ παντὸς κακοῦ."}]}