{"data":[{"book":"ΙΕΖΕΚΙΗΛ","chapter":"7","verse":"1","text":"Καὶ ἐγένετο λόγος Κυρίου πρὸς μὲ, λέγων,"},{"book":"ΙΕΖΕΚΙΗΛ","chapter":"7","verse":"2","text":"καὶ σὺ υἱὲ ἀνθρώπου εἰπόν, τάδε λέγει Κύριος,"},{"book":"ΙΕΖΕΚΙΗΛ","chapter":"7","verse":"3","text":"Ἥκει τὸ πέρας"},{"book":"ΙΕΖΕΚΙΗΛ","chapter":"7","verse":"4","text":"ἐπὶ σὲ τὸν κατοικοῦντα τὴν γῆν· ἥκει ὁ καιρὸς, ἤγγικεν ἡ ἡμέρα, οὐ μετὰ θορύβων, οὐδὲ μετὰ ὠδίνων."},{"book":"ΙΕΖΕΚΙΗΛ","chapter":"7","verse":"5","text":"Νῦν ἐγγύθεν ἐκχεῶ τὴν ὀργήν μου ἐπὶ σὲ, καὶ συντελέσω τὸν θυμόν μου ἐν σοὶ, καὶ κρινῶ σε ἐν ταῖς ὁδοῖς σου, καὶ δώσω ἐπὶ σὲ πάντα τὰ βδελύγματά σου,"},{"book":"ΙΕΖΕΚΙΗΛ","chapter":"7","verse":"6","text":"οὐ φείσεται ὁ ὀφθαλμός μου, οὐδὲ μὴ ἐλεήσω· διότι τὰς ὁδούς σου ἐπὶ σὲ δώσω, καὶ τὰ βδελύγματά σου ἐν μέσῳ σου ἔσονται, καὶ ἐπιγνώσῃ, διότι ἐγώ εἰμι Κύριος ὁ τύπτων."},{"book":"ΙΕΖΕΚΙΗΛ","chapter":"7","verse":"7","text":"Νῦν τὸ πέρας πρὸς σὲ, καὶ ἀποστελῶ ἐγὼ ἐπὶ σὲ, καὶ ἐκδικήσω ἐν ταῖς ὁδοῖς σου, καὶ δώσω ἐπὶ σὲ πάντα τὰ βδελύγματά σου,"},{"book":"ΙΕΖΕΚΙΗΛ","chapter":"7","verse":"8","text":"οὐ φείσεται ὁ ὀφθαλμός μου, οὐδὲ μὴ ἐλεήσω· διότι τὴν ὁδόν σου ἐπὶ σὲ δώσω, καὶ τὰ βδελύγματά σου ἐν μέσῳ σου ἔσται, καὶ ἐπιγνώσῃ διότι ἐγὼ Κύριος."},{"book":"ΙΕΖΕΚΙΗΛ","chapter":"7","verse":"9","text":"Διότι τάδε λέγει Κύριος, ἰδοὺ τὸ πέρας ἥκει."},{"book":"ΙΕΖΕΚΙΗΛ","chapter":"7","verse":"10","text":"Ἰδοὺ ἡ ἡμέρα Κυρίου· εἰ καὶ ἡ ῥάβδος ἤνθηκεν, ἡ ὕβρις ἐξανέστηκε,"},{"book":"ΙΕΖΕΚΙΗΛ","chapter":"7","verse":"11","text":"καὶ συντρίψει στήριγμα ἀνόμου, καὶ οὐ μετὰ θορύβου, οὐδὲ μετὰ σπουδῆς."},{"book":"ΙΕΖΕΚΙΗΛ","chapter":"7","verse":"12","text":"Ἥκει ὁ καιρὸς, ἰδοὺ ἡ ἡμέρα· ὁ κτώμενος μὴ χαιρέτω, καὶ ὁ πωλῶν μὴ θρηνείτω·"},{"book":"ΙΕΖΕΚΙΗΛ","chapter":"7","verse":"13","text":"Διότι ὁ κτώμενος πρὸς τὸν πωλοῦντα οὐκέτι μὴ ἐπιστρέψει, καὶ ἄνθρωπος ἐν ὀφθαλμῷ ζωῆς αὐτοῦ οὐ κρατήσει."},{"book":"ΙΕΖΕΚΙΗΛ","chapter":"7","verse":"14","text":"Σαλπίσατε ἐν σάλπιγγι, καὶ κρίνατε τὰ σύμπαντα."},{"book":"ΙΕΖΕΚΙΗΛ","chapter":"7","verse":"15","text":"Ὁ πόλεμος ἐν ῥομφαίᾳ ἔξωθεν, καὶ ὁ λιμὸς καὶ ὁ θάνατος ἔσωθεν· ὁ ἐν τῷ πεδίῳ ἐν ῥομφαίᾳ τελευτήσει, τοὺς δʼ ἐν τῇ πόλει λιμὸς καὶ θάνατος συντελέσει."},{"book":"ΙΕΖΕΚΙΗΛ","chapter":"7","verse":"16","text":"Καὶ ἀνασωθήσονται οἱ ἀνασωζόμενοι ἐξ αὐτῶν, καὶ ἔσονται ἐπὶ τῶν ὀρέων· καὶ πάντας ἀποκτενῶ, ἔκαστον ἐν ταῖς ἀδικίαις αὐτοῦ."},{"book":"ΙΕΖΕΚΙΗΛ","chapter":"7","verse":"17","text":"Πᾶσαι χεῖρες ἐκλυθήσονται, καὶ πάντες μηροὶ μολυνθήσονται ὑγρασίᾳ."},{"book":"ΙΕΖΕΚΙΗΛ","chapter":"7","verse":"18","text":"Καὶ περιζώσονται σάκκους, καὶ καλύψει αὐτοὺς θάμβος· καὶ ἐπὶ πᾶν πρόσωπον αἰσχύνη ἐπʼ αὐτοὺς, καὶ ἐπὶ πᾶσαν κεφαλὴν φαλάκρωμα."},{"book":"ΙΕΖΕΚΙΗΛ","chapter":"7","verse":"19","text":"Τὸ ἀργύριον αὐτῶν ῥιφήσεται ἐν ταῖς πλατείαις, καὶ τὸ χρυσίον αὐτῶν ὑπεροφθήσεται· αἱ ψυχαὶ αὐτῶν οὐ μὴ ἐμπλησθῶσι, καὶ αἱ κοιλίαι αὐτῶν οὐ μὴ πληρωθῶσι, διότι βάσανος τῶν ἀδικιῶν αὐτῶν ἐγένετο."},{"book":"ΙΕΖΕΚΙΗΛ","chapter":"7","verse":"20","text":"Ἐκλεκτὰ κόσμου εἰς ὑπερηφανίαν ἔθεντο αὐτὰ, καὶ εἰκόνας τῶν βδελυγμάτων αὐτῶν ἐποίησαν ἐξ αὐτῶν· ἕνεκεν τούτου δέδωκα αὐτὰ αὐτοῖς εἰς ἀκαθαρσίαν."},{"book":"ΙΕΖΕΚΙΗΛ","chapter":"7","verse":"21","text":"Καὶ παραδώσω αὐτὰ εἰς χεῖρας ἀλλοτρίων, τοῦ διαρπάσαι αὐτὰ, καὶ τοῖς λοιμοῖς τῆς γῆς εἰς σκῦλα, καὶ βεβηλώσουσιν αὐτά."},{"book":"ΙΕΖΕΚΙΗΛ","chapter":"7","verse":"22","text":"Καὶ ἀποστρέψω τὸ πρόσωπόν μου ἀπʼ αὐτῶν, καὶ μιανοῦσι τῆν ἐπισκοπήν μου, καὶ εἰσελεύσονται εἰς αὐτὰ ἀφυλάκτως, καὶ βεβηλώσουσιν αὐτά."},{"book":"ΙΕΖΕΚΙΗΛ","chapter":"7","verse":"23","text":"Καὶ ποιήσουσι φυρμόν· διότι ἡ γῆ πλήρης λαῶν, καὶ ἡ πόλις πλήρης ἀνομίας."},{"book":"ΙΕΖΕΚΙΗΛ","chapter":"7","verse":"24","text":"Καὶ ἀποστρέψω τὸ φρύαγμα τῆς ἰσχύος αὐτῶν, καὶ μιανθήσεται τὰ ἅγια αὐτῶν."},{"book":"ΙΕΖΕΚΙΗΛ","chapter":"7","verse":"25","text":"Καὶ ἐξιλασμὸς ἥξει, καὶ ζητήσει εἰρήνην, καὶ οὐκ ἔσται."},{"book":"ΙΕΖΕΚΙΗΛ","chapter":"7","verse":"26","text":"Οὐαὶ ἐπὶ οὐαὶ ἔσται· καὶ ἀγγελία ἐπὶ ἀγγελίαν ἔσται· καὶ ζητηθήσεται ὅρασις ἐκ προφήτου, καὶ νόμος ἀπολεῖται ἐξ ἱερέως, καὶ βουλὴ ἐκ πρεσβυτέρων."},{"book":"ΙΕΖΕΚΙΗΛ","chapter":"7","verse":"27","text":"Ἄρχων ἐνδύσεται ἀφανισμὸν, καὶ αἱ χεῖρες τοῦ λαοῦ τῆς γῆς παραλυθήσονται· κατὰ τὰς ὁδοὺς αὐτῶν ποιήσω αὐτοῖς, καὶ ἐν τοῖς κρίμασιν αὐτῶν ἐκδικήσω αὐτοὺς, καὶ γνώσονται ὅτι ἐγὼ Κύριος."}]}