{"data":[{"book":"ΒΑΣΙΛΕΙΩΝ Γ","chapter":"6","verse":"1","text":"Καὶ ἐγενήθη ἐν τῷ τεσσαρακοστῷ καὶ τετρακοσιοστῷ ἔτει τῆς ἐξόδου υἱῶν Ἰσραὴλ ἐξ Αἰγύπτου, τῷ ἔτει τῷ τετάρτῳ ἐν μηνὶ τῷ δευτέρῳ βασιλεύοντος τοῦ βασιλέως Σαλωμὼν ἐπὶ τὸν Ἰσραὴλ,"},{"book":"ΒΑΣΙΛΕΙΩΝ Γ","chapter":"6","verse":"1a","text":"καὶ ἐνετείλατο ὁ βασιλεὺς ἵνα ἄρωσι λίθους μεγάλους τιμίους εἰς τὸν θεμέλιον τοῦ οἴκου, καὶ λίθους ἀπελεκήτους."},{"book":"ΒΑΣΙΛΕΙΩΝ Γ","chapter":"6","verse":"1b","text":"Καὶ ἐπελέκησαν οἱ υἱοὶ Σαλωμὼν, καὶ οἱ υἱοὶ Χιρὰμ, καὶ ἔβαλαν αὐτούς."},{"book":"ΒΑΣΙΛΕΙΩΝ Γ","chapter":"6","verse":"1c","text":"Ἐν τῷ ἔτει τῷ τετάρτῷ ἐθεμελίωσε τὸν οἶκον Κυρίου ἐν μηνὶ Ζιοῦ, καὶ τῷ δευτέρῳ μηνί."},{"book":"ΒΑΣΙΛΕΙΩΝ Γ","chapter":"6","verse":"1d","text":"Ἐν ἑνδεκάτῳ ἐνιαυτῷ, ἐν μηνὶ Βαὰλ, οὗτος ὁ μὴν ὁ ὄγδοος, συνετελέσθη ὁ οἶκος εἰς πάντα λόγον αὐτοῦ, καὶ εἰς πᾶσαν διάταξιν αὐτοῦ."},{"book":"ΒΑΣΙΛΕΙΩΝ Γ","chapter":"6","verse":"2","text":"Καὶ ὁ οἶκος ὃν ᾠκοδόμησεν ὁ βασιλεὺς τῷ Κυρίῳ, τεσσαράκοντα ἐν πήχει μῆκος αὐτοῦ, καὶ εἴκοσι ἐν πήχει πλάτος αὐτοῦ, καὶ πέντε καὶ εἴκοσι ἐν πήχει τὸ ὕψος αὐτοῦ·"},{"book":"ΒΑΣΙΛΕΙΩΝ Γ","chapter":"6","verse":"3","text":"Καὶ τὸ αἰλὰμ κατὰ πρόσωπον τοῦ ναοῦ, εἴκοσι ἐν πήχει μῆκος αὐτοῦ εἰς τὸ πλάτος τοῦ οἴκου, κατὰ πρόσωπον τοῦ οἴκου, καὶ ᾠκοδόμησε τὸν οἶκον, καὶ συνετέλεσεν αὐτόν."},{"book":"ΒΑΣΙΛΕΙΩΝ Γ","chapter":"6","verse":"4","text":"Καὶ ἐποίησε τῷ οἴκῳ θυρίδας παρακυπτομένας κρυπτάς."},{"book":"ΒΑΣΙΛΕΙΩΝ Γ","chapter":"6","verse":"5","text":"Καὶ ἔδωκεν ἐπὶ τὸν τοῖχον τοῦ οἴκου μέλαθρα κυκλόθεν τῷ ναῷ καὶ τῷ δαβίρ."},{"book":"ΒΑΣΙΛΕΙΩΝ Γ","chapter":"6","verse":"6","text":"Ἡ πλευρὰ ἡ ὑποκάτω πέντε πήχεων ἐν πήχει τὸ πλάτος αὐτῆς, καὶ τὸ μέσον ἓξ, καὶ ἡ τρίτη ἑπτὰ ἐν πήχει τὸ πλάτος αὐτῆς· ὅτι διάστημα ἔδωκε τῷ οἴκῳ κυκλόθεν ἔξωθεν τοῦ οἴκου, ὅπως μὴ ἐπιλαμβάνωνται τῶν τοίχων τοῦ οἴκου."},{"book":"ΒΑΣΙΛΕΙΩΝ Γ","chapter":"6","verse":"7","text":"Καὶ ὁ οἴκος ἐν τῷ οἰκοδομεῖσθαι αὐτὸν λίθοις ἀκροτομοις ἀργοῖς ᾠκοδομήθη· καὶ σφύρα καὶ πέλεκυς καὶ πᾶν σκεῦος σιδηροῦν οὐκ ἠκούσθη ἐν τῷ οἴκῳ ἐν τῷ οἰκοδομεῖσθαι αὐτόν."},{"book":"ΒΑΣΙΛΕΙΩΝ Γ","chapter":"6","verse":"8","text":"Καὶ ὁ πυλὼν τῆς πλευρᾶς τῆς ὑποκάτωθεν ὑπὸ τὴν ὠμίαν τοῦ οἴκου τὴν δεξιὰν, καὶ ἑλικτὴ ἀνάβασις εἰς τὸ μέσον, καὶ ἐκ τῆς μέσης ἐπὶ τὸ τριόροφα."},{"book":"ΒΑΣΙΛΕΙΩΝ Γ","chapter":"6","verse":"9","text":"Καὶ ᾠκοδόμησε τὸν οἶκον καὶ συνετέλεσεν αὐτόν· καὶ ἐκοιλοστάθμησε τὸν οἶκον κέδροις."},{"book":"ΒΑΣΙΛΕΙΩΝ Γ","chapter":"6","verse":"10","text":"Καὶ ᾠκοδόμησε τοὺς ἐνδέσμους, διʼ ὅλου τοῦ οἴκου πέντε ἐν πήχει τὸ ὕψος αὐτοῦ, καὶ συνέσχε τὸν σύνδεσμον ἐν ξύλοις κεδρίνοις."},{"book":"ΒΑΣΙΛΕΙΩΝ Γ","chapter":"6","verse":"15","text":"Καὶ ᾠκοδόμησε τοὺς τοίχους τοῦ οἴκου ἔσωθεν διὰ ξύλων κεδρίνων ἀπὸ τοῦ ἐδάφους τοῦ οἴκου καὶ ἕως τῶν τοίχων καὶ ἕως τῶν δοκῶν· ἐκοιλοστάθμησε συνεχόμενα ξύλοις ἔσωθεν· καὶ περιέσχε τὸ ἔσω τοῦ οἴκου ἐν πλευραῖς πευκίναις."},{"book":"ΒΑΣΙΛΕΙΩΝ Γ","chapter":"6","verse":"16","text":"Καὶ ᾠκοδόμησε τοὺς εἴκοσι πήχεις ἀπʼ ἄκρου τοῦ τοίχου τὸ πλευρὸν τὸ ἓν ἀπὸ τοῦ ἐδάφους ἕως τῶν δοκῶν· καὶ ἐποίησεν ἐκ τοῦ δαβὶρ εἰς τὸ ἁγιον τῶν ἁγίων."},{"book":"ΒΑΣΙΛΕΙΩΝ Γ","chapter":"6","verse":"17","text":"Καὶ τεσσαράκοντα πήχεων ἦν ὁ ναὸς κατὰ πρόσωπον τοῦ δαβὶρ ἐν μέσῳ τοῦ οἴκου ἔσωθεν,"},{"book":"ΒΑΣΙΛΕΙΩΝ Γ","chapter":"6","verse":"19","text":"δοῦναι ἐκεῖ τὴν κιβωτὸν διαθήκης Κυρίου."},{"book":"ΒΑΣΙΛΕΙΩΝ Γ","chapter":"6","verse":"20","text":"Εἴκοσι πήχεις μῆκος, καὶ εἴκοσι πήχεις πλάτος, καὶ εἴκοσι πήχεις τὸ ὕψος αὐτοῦ· Καὶ περιέσχεν αὐτὸ χρυσίῳ συγκεκλεισμένῳ· καὶ ἐποίησε θυσιαστήριον"},{"book":"ΒΑΣΙΛΕΙΩΝ Γ","chapter":"6","verse":"21","text":"κατὰ πρόσωπον τοῦ δαβὶρ, καὶ περιέσχεν αὐτὸ χρυσίῳ."},{"book":"ΒΑΣΙΛΕΙΩΝ Γ","chapter":"6","verse":"22","text":"Καὶ ὅλον τὸν οἶκον περιέσχε χρυσίῳ, ἕως συντελείας παντὸς τοῦ οἴκου."},{"book":"ΒΑΣΙΛΕΙΩΝ Γ","chapter":"6","verse":"23","text":"Καὶ ἐποίησεν ἐν τῷ δαβὶρ δύο χερουβὶμ δέκα πήχεων μέγεθος ἐσταθμωμένον·"},{"book":"ΒΑΣΙΛΕΙΩΝ Γ","chapter":"6","verse":"24","text":"Καὶ πέντε πήχεων πτερύγιον τοῦ χερουβὶμ τοῦ ἑνὸς, καὶ πέντε πήχεων πτερύγιον αὐτοῦ τὸ δεύτερον, ἐν πήχει δέκα ἀπὸ μέρους πτερυγίου αὐτοῦ εἰς μέρος πτερυγίου αὐτοῦ."},{"book":"ΒΑΣΙΛΕΙΩΝ Γ","chapter":"6","verse":"25","text":"Οὕτως τῷ χερουβὶμ τῷ δευτέρῳ, ἐν μέτρῳ ἑνὶ συντέλεια μία ἀμφοτέροις."},{"book":"ΒΑΣΙΛΕΙΩΝ Γ","chapter":"6","verse":"26","text":"Καὶ τὸ ὕψος τοῦ χερουβὶμ τοῦ ἑνὸς δέκα ἐν πήχει· καὶ οὕτω τῷ χερουβὶμ τῷ δευτέρῳ."},{"book":"ΒΑΣΙΛΕΙΩΝ Γ","chapter":"6","verse":"27","text":"Καὶ ἀμφότερα χερουβὶμ ἐν μέσῳ τοῦ οἴκου τοῦ ἐσωτάτου· καὶ διεπέτασε τὰς πτέρυγας αὐτῶν, καὶ ἥπτετο πτέρυξ μία τοῦ τοίχου, καὶ πτέρυξ χερουβὶμ τοῦ δευτέρου ἥπτετο τοῦ τοίχου τοῦ δευτέρου· καὶ αἱ πτέρυγες αὐτῶν ἐν μέσῳ τοῦ οἴκου ἥπτοντο πτέρυξ πτέρυγος."},{"book":"ΒΑΣΙΛΕΙΩΝ Γ","chapter":"6","verse":"28","text":"Καὶ περιέσχε τὰ χερουβὶμ χρυσίῳ."},{"book":"ΒΑΣΙΛΕΙΩΝ Γ","chapter":"6","verse":"29","text":"Πάντας τοὺς τοίχους τοῦ οἴκου κύκλῳ ἐγκολαπτὰ ἔγραψε γραφίδι χερουβὶμ, καὶ φοίνικας τῷ ἐσωτέρῳ καὶ τῷ ἐξωτέρῳ."},{"book":"ΒΑΣΙΛΕΙΩΝ Γ","chapter":"6","verse":"30","text":"Καὶ τὸ ἔδαφος τοῦ οἴκου περιέσχε χρυσίῳ τοῦ ἐσωτάτου καὶ τοῦ ἐξωτάτου."},{"book":"ΒΑΣΙΛΕΙΩΝ Γ","chapter":"6","verse":"31","text":"Καὶ τῷ θυρώματι τοῦ δαβὶρ ἐποίησε θύρας ξύλων ἀρκευθίνων, στοαὶ τετραπλῶς,"},{"book":"ΒΑΣΙΛΕΙΩΝ Γ","chapter":"6","verse":"34","text":"ἐν ἀμφοτέραις ταῖς θύραις ξύλα πεύκινα· δύο πτυχαὶ ἡ θύρα ἡ μία καὶ στροφεῖς αὐτῶν, καὶ δύο πτυχαὶ ἡ θύρα ἡ δευτέρα στρεφόμενα ἐγκεκολαμμένα χερουβὶμ,"},{"book":"ΒΑΣΙΛΕΙΩΝ Γ","chapter":"6","verse":"35","text":"καὶ φοίνικες, καὶ διαπεπετασμένα πέταλα, καὶ περιεχόμενα χρυσίῳ καταγομένῳ ἐπὶ τὴν ἐκτύπωσιν."},{"book":"ΒΑΣΙΛΕΙΩΝ Γ","chapter":"6","verse":"36","text":"Καὶ ᾠκοδόμησε τὴν αὐλὴν τὴν ἐσωτάτην· τρεῖς στίχους ἀπελεκήτων, καὶ στίχος κατειργασμένης κέδρου κυκλόθεν·"},{"book":"ΒΑΣΙΛΕΙΩΝ Γ","chapter":"6","verse":"36a","text":"καὶ ᾠκοδόμησε τὸ καταπέτασμα τῆς αὐλῆς τοῦ αἰλὰμ τοῦ οἴκου τοῦ κατὰ πρόσωπον τοῦ ναοῦ."}]}