{"data":[{"book":"ΠΑΡΑΛΕΙΠΟΜΕΝΩΝ Α","chapter":"16","verse":"1","text":"Καὶ εἰσήνεγκαν τὴν κιβωτὸν τοῦ Θεοῦ, καὶ ἀπηρείσαντο αὐτὴν ἐν μέσῳ τῆς σκηνῆς ἧς ἔπηξεν αὐτῇ Δαυὶδ, καὶ προσήνεγκαν ὁλοκαυτώματα καὶ σωτηρίου ἐναντίον τοῦ Θεοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"2","text":"Καὶ συνετέλεσε Δαυὶδ ἀναφέρων ὁλοκαυτώματα καὶ σωτηρίου, καὶ εὐλόγησε τὸν λαὸν ἐν ὀνόματι Κυρίου."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"3","text":"Καὶ διεμέρισε παντὶ ἀνδρὶ Ἰσραὴλ ἀπὸ ἀνδρὸς καὶ ἕως γυναικὸς, τῷ ἀνδρὶ ἄρτον ἕνα ἀρτοκοπικὸν, καὶ ἀμορείτην."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"4","text":"Καὶ ἔταξε κατὰ πρόσωπον τῆς κιβωτοῦ διαθήκης Κυρίου ἐκ τῶν Λευιτῶν λειτουργοῦντας ἀναφωνοῦντας, καὶ ἐξομολογεῖσθαι καὶ αἰνεῖν Κύριον τὸν Θεὸν Ἰσραήλ·"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"5","text":"Ἀσὰφ ὁ ἡγούμενος, καὶ δευτερεύων αὐτῷ Ζαχαρίας, Ἰεϊὴλ, Σεμιραμὼθ, καὶ Ἰεϊὴλ, Ματταθίας, Ἐλιὰβ, καὶ Βαναΐας, καὶ Ἀβδεδομ· καὶ Ἰεϊὴλ ἐν ὀργάνοις, νάβλαις, κινύραις, καὶ Ἀσὰφ ἐν κυμβάλοις ἀναφωνῶν·"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"6","text":"Καὶ Βαναίας καὶ Ὀζιὴλ οἱ ἱερεῖς ἐν ταῖς σάλπιγξι διαπαντὸς ἐναντίον τῆς κιβωτοῦ τῆς διαθήκης τοῦ Θεοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"7","text":"Ἐν τῇ ἡμέρᾳ ἐκείνῃ. Τότε ἔταξε Δαυὶδ ἐν ἀρχῇ τοῦ αἰνεῖν τὸν Κύριον ἐν χειρὶ Ἀσὰφ καὶ τῶν ἀδελφῶν αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"8","text":"Ὠδη. Ἐξομολογεῖσθε τῷ Κυρίῳ, ἐπικαλεῖσθε αὐτὸν ἐν ὀνόματι αὐτοῦ, γνωρίσατε ἐν λαοῖς τὰ ἐπιτηδεύματα αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"9","text":"Ἄσατε αὐτῷ καὶ ὑμνήσατε αὐτῷ, διηγήσασθε πᾶσι τὰ θαυμάσια αὐτοῦ, ἃ ἐποίησε Κύριος."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"10","text":"Αἰνεῖτε ἐν ὀνόματι ἁγίῳ αὐτοῦ, εὐφρανθήσεται καρδία ζητοῦσα τὴν εὐδοκίαν αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"11","text":"Ζητήσατε τὸν Κύριον καὶ ἰσχύσατε, ζητήσατε τὸ πρόσωπον αὐτοῦ διαπαντός."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"12","text":"Μνημονεύετε τὰ θαυμάσια αὐτοῦ ἃ ἐποίησε, τέρατα καὶ κρίματα τοῦ στόματος αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"13","text":"σπέρμα Ἰσραὴλ παῖδες αὐτοῦ, υἱοὶ Ἰακὼβ ἐκλεκτοὶ αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"14","text":"Αὐτὸς Κύριος ὁ Θεὸς ἡμῶν, ἐν πάσῃ τῇ γῇ τὰ κρίματα αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"15","text":"Μνημονεύωμεν εἰς αἰῶνα διαθήκης αὐτοῦ, λόγον αὐτοῦ ὃν ἐνετείλατο εἰς χιλίας γενεὰς,"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"16","text":"ὃν διέθετο τῷ Ἁβραὰμ, καὶ τὸν ὅρκον αὐτοῦ τῷ Ἰσαάκ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"17","text":"Ἔστησεν αὐτὸν τῷ Ἰακὼβ εἰς πρόσταγμα, τῷ Ἰσραὴλ διαθήκην αἰώνιον,"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"18","text":"λέγων, σοὶ δώσω τὴν γῆν Χαναὰν σχοίνισμα κληρονομίας ὑμῶν."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"19","text":"Ἐν τῷ γενέσθαι αὐτοὺς ὀλιγοστοὺς ἀριθμῷ, ὡς ἐσμικρύνθησαν, καὶ παρῴκησαν ἐν αὐτῇ,"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"20","text":"καὶ ἐπορεύθησαν ἀπὸ ἔθνους εἰς ἔθνος, καὶ ἀπὸ βασιλείας εἰς λαὸν ἕτερον,"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"21","text":"οὐκ ἀφῆκεν ἄνδρα τοῦ δυναστεῦσαι αὐτοὺς, καὶ ἤλεγξε περὶ αὐτῶν βασιλεῖς."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"22","text":"Μὴ ἅψησθε τῶν χριστῶν μου, καὶ ἐν τοῖς πρόφήταις μου μὴ πονηρεύεσθε."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"23","text":"Ἄσατε τῷ Κυρίῳ πᾶσα ἡ γῆ, ἀναγγείλατε ἐξ ἡμέρας εἰς ἡμέραν σωτηρίαν αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"23a","text":"Ἐξηγεῖσθε ἐν τοῖς ἔθνεσι τὴν δόξαν αὐτοῦ, ἐν πᾶσι τοῖς λαοῖς τὰ θαυμάσια αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"25","text":"Ὅτι μέγας Κύριος καὶ αἰνετὸς σφόδρα, φοβερός ἐστιν ἐπὶ πάντας τοὺς θεούς."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"26","text":"Ὅτι πάντες οἱ θεοὶ τῶν ἐθνῶν εἴδωλα, καὶ ὁ Θεὸς ἡμῶν οὐρανοὺς ἐποίησε."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"27","text":"Δόξα καὶ ἔπαινος κατὰ πρόσωπον αὐτοῦ, ἰσχὺς καὶ καύχημα ἐν τόπῳ αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"28","text":"Δότε τῷ Κυρίῳ αἱ πατριαὶ τῶν ἐθνῶν, δότε τῷ Κυρίῳ δόξαν καὶ ἰσχὺν,"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"29","text":"δότε τῷ Κυρίῳ δόξαν ὀνόματι αὐτοῦ· λάβετε δῶρα καὶ ἐνέγκατε κατὰ πρόσωπον αὐτοῦ, καὶ προσκυνήσατε Κυρίῳ ἐν αὐλαῖς ἁγίαις αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"30","text":"Φοβηθήτω ἀπὸ προσώπου αὐτοῦ πᾶσα ἡ γῆ, κατορθωθήτω ἡ γῆ, καὶ μὴ σαλευθήτω."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"31","text":"Εὐφρανθήτω ὁ οὐρανὸς, καὶ ἀγαλλιάσθω ἡ γῆ, καὶ εἰπάτωσαν ἐν τοῖς ἔθνεσι, Κύριος βασιλεύων."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"32","text":"Βομβήσει ἡ θάλασσα σὺν τῷ πληρώματι, καὶ ξὺλον ἀγροῦ καὶ πάντα τὰ ἐν αὐτῷ"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"33","text":"Τότε εὐφρανθήσεται τὰ ξύλατοῦ δρυμοῦ ἀπὸ προσώπου Κυρίου, ὅτι ἦλθε κρίναι τὴν γῆν."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"34","text":"Ἐξομολογεῖσθε τῷ Κυρίῳ, ὅτι ἀγαθὸν, ὅτι εἰς τὸν αἰῶνα τὸ ἔλεος αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"35","text":"Καὶ εἴπατε, σῶσον ἡμᾶς, ὁ Θεὸς τῆς σωτηρίας ἡμῶν καὶ ἄθροισον ἡμᾶς. καὶ ἐξελοῦ ἡμᾶς ἐκ τῶν ἐθνῶν, τοῦ αἴνειν τὸ ὄνομα τὸ ἅγιόν σου, καὶ καυχᾶσθαι ἐν ταῖς αἰνέσεσί σου."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"36","text":"Εὐλογημένος Κύριος ὁ Θεὸς Ἰσραὴλ ἀπὸ τοῦ αἰῶνος καὶ ἕως τοῦ αἰῶνος·"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"37","text":"Καὶ κατέλιπον ἐκεῖ ἔναντι τῆς κιβωτοῦ διαθήκης Κυρίου τὸν Ἀσὰφ καὶ τοὺς ἀδελφοὺς αὐτοῦ, τοῦ λειτουργεῖν ἐναντίον τῆς κιβωτοῦ διαπαντὸς τὸ τῆς ἡμέρας εἰς ἡμέραν."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"38","text":"Καὶ Ἀβδεδὸμ καὶ οἱ ἀδελφοὶ αὐτοῦ, ἑξήκοντα καὶ ὀκτώ· καὶ Ἀβδεδὸμ υἱὸς Ἰδιθοὺν, καὶ Ὀσὰ, εἰς τοὺς πυλωρούς."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"39","text":"Καὶ τὸν Σαδὼκ τὸν ἱερέα καὶ τοὺς ἀδελφοὺς αὐτοῦ τοὺς ἱερεῖς ἐναντίον τῆς σκηνῆς Κυρίου ἐν βαμὰ τῇ ἐν Γαβαὼν,"},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"40","text":"τοῦ ἀναφέρειν ὁλοκαυτώματα τῷ Κυρίῳ ἐπὶ τοῦ θυσιαστηρίου τῶν ὁλοκαυτωμάτων διαπαντὸς τοπρωῒ καὶ τοεσπέρας, καὶ κατὰ πάντα τὰ γεγραμμένα ἐν νόμῳ Κυρίου ὅσα ἐνετείλατο ἐφʼ υἱοῖς Ἰσραὴλ ἐν χειρὶ Μωυσῆ τοῦ θεράποντος τοῦ Θεοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"41","text":"Καὶ μετʼ αὐτοῦ Αἰμὰν καὶ Ἰδιθοὺν, καὶ οἱ λοιποὶ ἐκλεγέντες ἐπʼ ὀνόματος τοῦ αἰνεῖν τὸν Κύριον, ὅτι εἰς τὸν αἰῶνα τὸ ἔλεος αὐτοῦ."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"42","text":"Καὶ μετʼ αὐτῶν σάλπιγγες καὶ κὺμβαλα τοῦ ἀναφωνεῖν καὶ ὄργανα τῶν ῷδῶν τοῖ Θεοῦ, οἱ δὲ υἱοὶ Ἰδιθοὺν εἰς τὴν πύλην."},{"book":"ΠΑΡΑΛΕΙΠΟΜΕΝΩΝ Α","chapter":"16","verse":"43","text":"Καὶ ἐπορεύθη πᾶς ὁ λαὸς ἕκαστος εἰς τὸν οἶκον αὐτοῦ, καὶ ἐπέστρεψε Δαυὶδ τοῦ εὐλογῆσαι τὸν οἶκον αὐτοῦ."}]}