{"data":[{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"1","text":"ΑΝΤΙΓΡΑΦΟΝ ἐπιστολῆς ἧς ἀπέστειλεν Ἱερεμίας πρὸς τοὺς ἀχθησομένους αἰχμαλώτους εἰς Βαβυλῶνα ὑπὸ τοῦ βασιλέως τῶν Βαβυλωνίων, ἀναγγεῖλαι αὐτοῖς καθότι ἐπετάγη αὐτῷ ὑπὸ τοῦ Θεοῦ."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"2","text":"Διὰ τὰς ἁμαρτίας ἃς ἡμαρτήκατε ἐναντίον τοῦ Θεοῦ, ἀχθήσεσθε εἰς Βαβυλῶνα αἰχμάλωτοι ὑπὸ Ναβουχοδονόσορ βασιλέως τῶν Βαβυλωνίων."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"3","text":"Εἰσελθόντες οὖν εἰς Βαβυλῶνα, ἔσεσθε ἐκεῖ ἔτη πλείονα καὶ χρόνον μακρὸν, ἕως γενεῶν ἑπτά· μετὰ τοῦτο δὲ ἐξάξω ὑμᾶς ἐκεῖθεν μετʼ εἰρήνης."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"4","text":"Νυνὶ δὲ ὄψεσθε ἐν Βαβυλῶνι θεοὺς ἀργυροῦς καὶ χρυσοῦς καὶ ξυλίνους ἐπʼ ὤμοις αἰρομένους, δεικνύντας φόβον τοῖς ἔθνεσιν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"5","text":"Εὐλαβήθητε οὖν μὴ καὶ ὑμεῖς ἀφομοιωθέντες τοῖς ἀλλοφύλοις ἀφομοιωθῆτε, καὶ φόβος ὑμᾶς λὰβῃ ἐπʼ αὐτοῖς, ἰδόντας ὄχλον ἔμπροσθεν καὶ ὄπισθεν αὐτῶν προσκυνοῦντας αὐτά."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"6","text":"Εἴπατε δὲ τῇ διανοίᾳ, σοὶ δεῖ προσκυνεῖν, δέσποτα."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"7","text":"Ὁ γὰρ ἄγγελός μου μεθʼ ὑμῶν ἐστιν, αὐτός τε ἐκζητῶν τὰς ψυχὰς ὑμῶν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"8","text":"Γλῶσσα γὰρ αὐτῶν ἐστι κατεξυσμένη ὑπὸ τέκτονος, αὐτά τε περίχρυσα καὶ περιάργυρα, ψευδῆ δʼ ἐστὶ, καὶ οὐ δύνανται λαλεῖν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"9","text":"Καὶ ὥσπερ παρθένῳ φιλοκόσμῳ λαμβάνοντες χρυσίον, κατασκευάζουσι στεφάνους ἐπὶ τὰς κεφαλὰς τῶν θεῶν αὐτῶν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"10","text":"Ἔστι δὲ καὶ ὅτε ὑφαιρούμενοι οἱ ἱερεῖς ἀπὸ τῶν θεῶν αὐτῶν χρυσίον καὶ ἀργύριον εἰς ἑαυτοὺς καταναλοῦσι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"11","text":"Δώσουσι δὲ ἀπʼ αὐτῶν καὶ ταῖς ἐπὶ τοῦ στέγους πόρναις· κοσμοῦσί τε αὐτοὺς, ὡς ἀνθρώπους, τοῖς ἐνδύμασι, θεοὺς ἀργυροῦς, καὶ θεοὺς χρυσοῦς, καὶ ξυλίνους."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"12","text":"Οὗτοι δὲ οὐ διασώζονται ἀπὸ ἰοῦ καὶ βρωμάτων, περιβεβλημένων αὐτῶν ἱματισμὸν πορφυροῦν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"13","text":"Ἐκμάσσονται τὸ πρόσωπον αὐτῶν διὰ τὸν ἐκ τῆς οἰκίας κονιορτὸν, ὅς ἐστι πλείων ἐπʼ αὐτοῖς."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"14","text":"Καὶ σκῆπτρον ἔχει ὡς ἄνθρωπος κριτὴς χώρας, ὃς τὸν εἰς αὐτὸν ἁμαρτάνοντα οὐκ ἀνελεῖ."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"15","text":"Ἔχει δὲ ἐγχειρίδιον δεξιᾷ, καὶ πέλεκυν· ἑαυτὸν δὲ ἐκ πολέμον καὶ λῃστῶν οὐκ ἐξελεῖται."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"16","text":"Ὅθεν γνώριμοί εἰσιν οὐκ ὄντες θεοί· μὴ οὖν φοβηθῆτε αὐτούς."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"17","text":"Ὥσπερ γὰρ σκεῦος ἀνθρώπου συντριβὲν ἀχρεῖον γῖνεται, τοιοῦτοι ὑπάρχουσιν οἱ θεοὶ αὐτῶν, καθιδρυμένων αὐτῶν ἐν τοῖς οἴκοις· οἱ ὀφθαλμοὶ αὐτῶν πλήρεις εἰσὶ κονιορτοῦ ἀπὸ τῶν ποδῶν τῶν εἰσπορευομένων."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"18","text":"Καὶ ὥσπερ τινὶ ἠδικηκότι βασιλέα, περιπεφραγμέναι εἰσὶν αἱ αὐλαὶ, ὡς ἐπὶ θανάτῳ ἀπηγμένῳ· τοὺς οἴκους αὐτῶν ὀχυροῦσιν οἱ ἱερεῖς θυρώμασί τε καὶ κλείθροις καὶ μοχλοῖς, ὅπως ὑπὸ τῶν λῃστῶν μὴ συληθῶσι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"19","text":"Λύχνους καίουσι, καὶ πλείους ἢ ἑαυτοῖς, ὧν οὐδένα δύνανται ἰδεῖν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"20","text":"Ἔστι μὲν ὥσπερ δοκὸς τῶν ἐκ τῆς οἰκίας, τὰς δὲ καρδίας αὐτῶν φασιν ἐκλείχεσθαι τῶν ἀπὸ τῆς γῆς ἑρπετῶν, κατεσθόντων αὐτούς τε καὶ τὸν ἱματισμὸν αὐτῶν οὐκ αἰσθάνονται·"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"21","text":"Μεμελανωμένοι τὸ πρόσωπον αὐτῶν ἀπὸ τοῦ καπνοῦ τοῦ ἐκ τῆς οἰκίας."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"22","text":"Ἐπὶ τὸ σῶμα αὐτῶν καὶ ἐπὶ τὴν κεφαλὴν αὐτῶν ἐφίπτανται νυκτερίδες, χελιδόνες, καὶ τὰ ὄρνεα, ὡσαύτως δὲ καὶ οἱ αἴλουροι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"23","text":"Ὅθεν γνώσεσθε ὅτι οὐκ εἰσὶ θεοί· μὴ οὖν φοβεῖσθε αὐτά."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"24","text":"Τὸ γὰρ χρυσίον ὃ περίκεινται εἰς κάλλος, ἐὰν μή τις ἐκμάξῃ τὸν ἰὸν, οὐ μὴ στίλψωσιν, οὐδὲ γὰρ ὅτε ἐχωνεύοντο, ᾐσθάνοντο."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"25","text":"Ἐκ πάσης τιμῆς ἠγορασμένα ἐστὶν, ἐν οἷς οὐκ ἔστι πνεῦμα."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"26","text":"Ἄνευ ποδῶν ἐπʼ ὤμοις φέρονταὶ, ἐνδεικνύμενοι τὴν ἑαυτῶν ἀτιμίαν τοῖς ἀνθρώποις."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"27","text":"Αἰσχύνονταί τε καὶ οἱ θεραπεύοντες αὐτὰ, διὰ τὸ, εἴποτε ἐπὶ τὴν γῆν πέσῃ, μὴ διʼ αὐτῶν ἀνίστασθαι, μήτε ἐάν τις αὐτὸ ὀρθὸν στήσῃ, διʼ ἑαυτοῦ κινηθήσεται, μητε ἐὰν κλιθῇ, οὐ μὴ ὀρθωθῇ, ἀλλʼ ὥσπερ νεκροῖς τὰ δῶρα αὐτοῖς παρατίθεται."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"28","text":"Τὰς δὲ θυσίας αὐτῶν ἀποδόμενοι οἱ ἱερεῖς αὐτῶν καταχρῶνται· ὡσαύτως δὲ καὶ αἱ γυναῖκες ἀπʼ αὐτῶν ταριχεύουσαι, οὐτε πτωχῷ οὔτε ἀδυνάτῳ μὴ μεταδῶσι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"29","text":"Τῶν θυσιῶν αὐτῶν ἀποκαθημένη καὶ λεχὼ ἅπτονται· γνόντες οὖν ἀπὸ τούτων ὅτι οὐκ εἰσὶ θεοὶ, μὴ φοβηθῆτε αὐτούς."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"30","text":"Πόθεν γὰρ κληθείησαν θεοί; ὅτι γυναῖκες παρατιθέασι θεοῖς ἀργυροῖς και χρυσοῖς καὶ ξυλίνοις."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"31","text":"Καὶ ἐν τοῖς οἴκοις αὐτῶν οἱ ἱερεῖς διφρεύουσιν, ἔχοντες τοὺς χιτῶνας διεῤῥωγότας, καὶ τὰς κεφαλὰς καὶ τοὺς πώγωνας ἐξυρημένους, ὧν αἱ κεφαλαὶ ἀκάλυπτοί εἰσιν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"32","text":"Ὠρύονται δὲ βοῶντες ἐναντίον τῶν θεῶν αὐτῶν, ὥσπερ τινὲς ἐν περιδείπνῳ νεκροῦ."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"33","text":"Ἀπὸ τοῦ ἱματισμοῦ αὐτῶν ἀφελόμενοι οἱ ἱερεῖς, ἐνδύσουσι τὰς γυναῖκας αὐτῶν καὶ τὰ παιδία."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"34","text":"Οὔτε ἐὰν κακὸν πάθωσιν ὑπό τινος, οὔτε ἐὰν ἀγαθὸν, δυνήσονται ἀνταποδοῦναι· οὔτε καταστῆσαι βασιλέα δύνανται, οὔτε ἀφελέσθαι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"35","text":"Ὡσαύτως οὔτε πλοῦτον οὔτε χαλκὸν οὐ μὴ δύνωνται διδόναι· ἐάν τις εὐχὴν αὐτοῖς εὐξάμενος μὴ ἀποδῷ, οὐ μὴ ἐπιζητήσωσιν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"36","text":"Ἐκ θανάτου ἄνθρωπον οὐ μὴ ῥύσωνται, οὔτε ἥττονα ἀπὸ ἰσχυροῦ μὴ ἐξέλωνται."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"37","text":"Ἄνθρωπον τυφλὸν εἰς ὅρασιν οὐ μὴ περιστήσωσιν, ἐν ἀνάγκῃ ἄνθρωπον ὄντα οὐ μὴ ἐξέλωνται."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"38","text":"Χήραν οὐ μὴ ἐλεήσωσιν, οὔτε ὀρφανὸν εὖ ποιήσωσι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"39","text":"Τοῖς ἀπὸ τοῦ ὄρους λίθοις ὡμοιωμὲνοι εἰσὶ τὰ ξύλινα, καὶ τὰ περίχρυσα, καὶ τὰ περιάργυρα, οἱ δὲ θεραπεύοντες αὐτὰ καταισχυνθήσονται."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"40","text":"Πῶς οὖν νομιστέον ἢ κλητέον ὑπάρχειν αὐτοὺς θεοὺς, ἔτι δὲ καὶ αὐτῶν τῶν Χαλδαίων ἀτιμαζόντων αὐτά;"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"41","text":"Οἳ ὅταν ἴδωσιν ἐνεὸν μὴ δυνάμενον λαλῆσαι, προσενεγκάμενοι τὸν Βῆλον, ἀξιοῦσι φωνῆσαι, ὠς δυνατοῦ ὄντος αὐτοῦ αἰσθὲσθαι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"42","text":"Καὶ οὐ δύνανται αὐτοὶ νοήσαντες καταλιπεῖν αὐτὰ, αἴσθησιν γὰρ οὐκ ἐχουσιν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"43","text":"Αἱ δὲ γυναῖκες περιθέμεναι σχοινὶα, ἐν ταῖς ὁδοῖς ἐγκάθηνται, θυμιῶσαι τὰ πίτυρα· ὅτας δέ τις αὐτῶν ἐφελκυσθεῖσα ὑπό τινος τῶν παραπορευομένων κοιμηθῇ, τὴν πλησίον ὀνειδίζει, ὅτι οὐκ ἠξίωται ὥσπερ καὶ αὐτὴ, οὔτε τὸ σχοινίον αὐτῆς διεῤῥάγη."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"44","text":"Πάντα τὰ γενόμενα ἐν αὐτοῖς ἐστι ψευδῆ· πῶς οὖν νομιστέον ἢ κλητέον ὡς θεοὺς αὐτοὺς ὑπάρχειν;"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"45","text":"Ὑπὸ τεκτόνων καὶ χρυσοχόων κατεσκευασμένα εἰσίν· οὐθὲν ἄλλο μὴ γὲνηται, ἢ ὃ βούλονται οἱ τεχνίται αὐτὰ γενέσθαι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"46","text":"Αὐτοί τε οἱ κατασκευάζοντες αὐτὰ οὐ μὴ γένωνται πολυχρόνιοι· πῶς τε δὴ μέλλει τὰ ὑπʼ αὐτῶν κατασκευασθέντα;"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"47","text":"Κατέλιπον γὰρ ψεύδη καὶ ὄνειδος τοῖς ἐπιγινομένοις."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"48","text":"Ὅταν γὰρ ἐπέλθῃ ἐπʼ αὐτὰ πόλεμος καὶ κακὰ, βουλεύονται πρὸς ἑαυτοὺς οἱ ἱερεῖς, ποῦ συναποκρυβῶσι μετʼ αὐτῶν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"49","text":"Πῶς οὖν οὐκ ἔστιν αἰσθέσθαι ὅτι οὐκ εἰσί θεοί, οἳ οὔτε σώζουσιν ἑαυτοὺς ἐκ πολέμου, οὔτε ἐκ κακῶν;"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"50","text":"Ὑπάρχοντα γὰρ ξύλινα καὶ περίχρυσα καὶ περιάργυρα, γνωσθήσεται μετὰ ταῦτα ὅτι ἐστὶ ψευδῆ."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"51","text":"Τοῖς ἔθνεσι πᾶσι τοῖς τε βασιλεῦσι φανερὸν ἔσται ὃτι οὐκ εἰσὶ θεοὶ, ἀλλὰ ἔργα χειρῶν ἀνθρώπων, καὶ οὐδὲν Θεοῦ ἔργον ἐν αὐτοῖς ἐστι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"52","text":"Τίνι οὖν γνωστέον ἐστὶν ὅτι οὐκ εἰσὶ θεοί;"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"53","text":"Βασιλὲα γὰρ χώρας οὐ μὴ ἀναστήσωσιν, οὔτε ὑετὸν ἀνθρώποις οὐ μὴ δῶσι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"54","text":"Κρίσιν τε οὐ μὴ διακρίνωσιν ἑαυτῶν, οὐδὲ μὴ ῥύσωνται ἀδίκημα, ἀδὺνατοι ὄντες· ὥσπερ γὰρ κορῶναι ἀναμέσον τοῦ οὐρανοῦ καὶ τῆς γῆς."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"55","text":"Καὶ γὰρ ὅταν ἐμπέσῃ εἰς οἰκίαν θεῶν ξυλίνων ἡ περιχρύσων ἢ περιαργύρων πῦρ, οἱ μὲν ἱερεῖν φεύξονται καὶ διασωθήσονται, αὐτοὶ δὲ ὥσπερ δοκοὶ μέσοι κατακαυθήσονται."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"56","text":"Βασιλεῖ δὲ καὶ πολεμίοις οὐ μὴ ἀντιστῶσι· πῶς οὖν ἐκδεκτέον ἢ νομιστέον ὅτι εἰσὶ θεοί;"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"57","text":"Οὔτε ἀπὸ κλεπτῶν, οὔτε ἀπὸ λῃστῶν οὐ μὴ διασωθῶσι θεοὶ ξύλινον, καὶ περιάργυροι, καὶ περίχρυσοι·"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"58","text":"ὧν οἱ ἰσχύοντες περιελοῦνται τὸ χρυσίον καὶ τὸ ἀργύριον, καὶ τὸν ἱματισμὸν τὸν περικείμενον αὐτοῖς ἀπελεύσονται ἔχοντες, οὔτε ἑαυτοῖς οὐ μὴ βοηθήσωσιν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"59","text":"Ὥστε κρεῖσσον εἶναι βασιλέα ἐπιδεικνύμενον τὴν ἑαυτοῦ ἀνδρείαν, ἢ σκεῦος ἐν οἰκίᾳ χρήσιμον ἐφʼ ᾧ κεχρήσεται ὁ κεκτημένος, ἢ οἱ ψευδεῖς θεοί· ἢ καὶ θύρα ἐν οἰκίᾳ διασώζουσα τὰ ἐν αὐτῇ ὄντα, ἢ οἱ ψευδεῖς θεοί· καὶ ξύλινος στύλος ἐν βασιλείοις, ἤ οἱ ψευδεῖς θεοί."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"60","text":"Ἥλιος μὲν γὰρ καὶ σελήνη καὶ ἄστρα ὄντα λαμπρὰ, καὶ ἀποστελλόμενα ἐπὶ χρείας, εὐήκοά εἰσιν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"61","text":"Ὡσαύτως καὶ ἀστραπὴ ὅταν ἐπιφανῇ, εὔοπτός ἐστι· τὸ δʼ αὐτὸ καὶ πνεῦμα ἐν πάσῃ χώρᾳ πνεῖ."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"62","text":"Καὶ νεφέλαις ὅταν ἐπιταγῆ ὑπὸ τοῦ Θεοῦ ἐπιπορεύεσθαι ἐπιπορεύεσθαι ἐφʼ ὅλην τὴν οἰκουμένην, συντελοῦσι τὸ ταχθέν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"63","text":"Τό, τε πῦρ ἐξαποσταλὲν ἄνωθεν ἐξαναλῶσαι ὄρη καὶ δρυμοὺς, ποιεῖ τὸ συνταχθὲν· ταῦτα δὲ οὔτε ταῖς εἰδέαις οὔτε ταῖς δυνάμεσιν αὐτῶν ἀφωμοιωμένα ἐστίν."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"64","text":"Ὅθεν οὔτε νομιστέον οὔτε κλητέον ὑπάρχειν αὐτοὺς θεοὺς, οὐ δυνατῶν ὄντων αὐτῶν οὔτε κλητέον κρίναι, οὔτε εὖ ποιῆσαι ἀνθρώποις."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"65","text":"Γνόντες οὖν ὅτι οὐκ εἰσὶ θεοί, μὴ φοβηθῆτε αὐτούς·"},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"66","text":"Οὔτε γὰρ βασιλεῦσιν οὐ μὴ καταράσωνται, οὔτε μὴ εὐλογήσωσι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"67","text":"Σημεῖά τε ἐν ἔθνεσιν ἐν οὐρανῷ οὐ μὴ δείξωσιν, οὐδὲ ὡς ὁ ἥλιος λάμψουσιν, οὔτε φωτιοῦσιν ὡς ἡ σελήνη."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"68","text":"Τὰ θηρία αὐτῶν ἐστι κρείττω, ἃ δύνανται ἐκφυγόντα εἰς σκέπην ἑαυτὰ ὠφελῆσαι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"69","text":"Κατʼ οὐδένα οὖν τρόπον ἡμῖν ἑστι φανερὸν ὅτι εἰσὶ θεοί· διὸ μὴ φοβηθῆτε αὐτούς."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"70","text":"Ὥσοερ γὰρ ἐν σικυηράτῳ προβασκάνιον οὐδὲν φυλάσσον, οὕτως οἱ θεοὶ αὐτῶν εἰσι ξύλινοι καὶ περίχρυσον καὶ περιάργυροι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"71","text":"τὸν αὐτὸν τρόπον καὶ τῇ. ἐν κήπῳ ῥάμνῳ, ἐφʼ ἧς πᾶν ὄρνεον ἐπικάθηται, ὡσαύτως δὲ καὶ νεκρῷ ἐῤῥιμμένῳ ἐν σκότει ἀφωμοίωνται οἱ θεοὶ αὐτῶν ξύλινοι καὶ περίχρυσοι καὶ περιάργυροι."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"72","text":"Ἀπό τε τῆς πορφύρας καὶ τῆς μαρμάρου τῆς ἐπʼ αὐτοὺς σηπομένης γνωσθήσονται ὅτι οὐκ εἰσὶ θεοί· αὐτά τε ἐξ ὑστέρου βρωθήσονται, καὶ ἔσται ὄνειδος ἐν τῇ χώρᾳ."},{"book":"ΕΠΙΣΤΟΛΗ ΙΕΡΕΜΙΟΥ","chapter":"1","verse":"73","text":"Κρεῖσσον οὖ ἄνθρωπος δίκαιος οὐκ ἔχων εἴδωλα, ἔσται γὰρ μακρὰν ἀπὸ ὀνειδισμοῦ."}]}