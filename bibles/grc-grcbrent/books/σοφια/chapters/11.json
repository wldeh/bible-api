{"data":[{"book":"ΣΟΦΙΑ","chapter":"11","verse":"1","text":"Εὐωδώσε τὰ ἔργα αὐτῶν ἐν χειρὶ προφήτου ἁγίου."},{"book":"ΣΟΦΙΑ","chapter":"11","verse":"2","text":"Διώδευσαν ἔρημον ἀοίκητον, καὶ ἐν ἀβάτοις ἔπηξαν σκηνάς."},{"book":"ΣΟΦΙΑ","chapter":"11","verse":"3","text":"Ἀντέστησαν πολεμίοις, καὶ ἠμύναντο ἐχθρούς."},{"book":"ΣΟΦΙΑ","chapter":"11","verse":"4","text":"Ἐδίψησαν καὶ ἐπεκαλέσαντό σε, καὶ ἐδόθη αὐτοῖς ἐκ πέτρας ἀκροτόμου ὕδωρ, καὶ ἴαμα δίψης ἐκ λίθου σκληροῦ."},{"book":"ΣΟΦΙΑ","chapter":"11","verse":"5","text":"Διʼ ὧν γὰρ ἐκολάσθησαν οἱ ἐχθροὶ αὐτῶν, διὰ τούτων αὐτοὶ ἀποροῦντες εὐεργετήθησαν."},{"book":"ΣΟΦΙΑ","chapter":"11","verse":"6","text":"Ἀντὶ μὲν πηγῆς ἀεννάου ποταμοῦ αἵματι λυθρώδει ταραχθέντες"},{"book":"ΣΟΦΙΑ","chapter":"11","verse":"7","text":"εἰς ἔλεγχον νηπιοκτόνου διατάγματος, ἔδωκας αὐτοῖς δαψιλὲς ὕδωρ ἀνελπίστως·"},{"book":"ΣΟΦΙΑ","chapter":"11","verse":"8","text":"δείξας διὰ τοῦ τότε δίψους πῶς τοὺς ὑπεναντίους ἐκόλασας."},{"book":"ΣΟΦΙΑ","chapter":"11","verse":"9","text":"Ὅτε γὰρ ἐπειράσθησαν, καίπερ ἐν ἐλέει παιδευόμενοι, ἔγνωσαν πῶς ἐν ὀργῇ κρινόμενοι ἀσεβεῖς ἐβασανίζοντο."},{"book":"ΣΟΦΙΑ","chapter":"11","verse":"10","text":"Τούτους μὲν γὰρ ὡς πατὴρ νουθεντῶν ἐδοκίμασας, ἐκείνους δὲ ὡς ἀπότομος βασιλεὺς καταδικάζων ἐξήτασας."},{"book":"ΣΟΦΙΑ","chapter":"11","verse":"11","text":"Καὶ ἀπόντες δὲ καὶ παρόντες ὁμοίως ἐτρύχοντο."},{"book":"ΣΟΦΙΑ","chapter":"11","verse":"12","text":"Διπλῆ γὰρ αὐτοὺς ἔλαβε λύπη, καὶ στεναγμὸς μνημῶν τῶν παρελθουσῶν."},{"book":"ΣΟΦΙΑ","chapter":"11","verse":"13","text":"Ὅτε γὰρ ἤκουσαν διὰ τῶν ἰδίων κολάσεων εὐεργετουμένους αὐτοὺς, ᾔσθοντο τοῦ Κυρίου."},{"book":"ΣΟΦΙΑ","chapter":"11","verse":"14","text":"Τὸν γὰρ ἐν ἐκθέσει πάλαι ῥιφέντα ἀπεῖπον χλευάζοντες, ἐπὶ τέλει τῶν ἐκβάσεων ἐθαύμασαν, οὐχ ὅμοια δικαίοις διψήσαντες."},{"book":"ΣΟΦΙΑ","chapter":"11","verse":"15","text":"Ἀντὶ δὲ λογισμῶν ἀσυνέτων ἀδικίας αὐτῶν, ἐν οἷς πλανηθέντες ἐθρήσκευον ἄλογα ἑρπετὰ καὶ κνώδαλα εὐτελῆ, ἐπαπέστειλας αὐτοῖς πλῆθος ἀλόγων ζώων εἰς ἐκδίκησιν,"},{"book":"ΣΟΦΙΑ","chapter":"11","verse":"16","text":"ἵνα γνῶσιν ὅτι διʼ ὧν τις ἁμαρτάνει, διὰ τούτων κολάζεται."},{"book":"ΣΟΦΙΑ","chapter":"11","verse":"17","text":"Οὐ γὰρ ἠπόρει ἡ παντοδύναμός σου χεὶρ κτίσασα τὸν κόσμον ἐξ ἀμόρφου ὕλης, ἐπιπέμψαι αὐτοῖς πλῆθος ἄρκων, ἢ θρασεῖς λέοντας,"},{"book":"ΣΟΦΙΑ","chapter":"11","verse":"18","text":"ἢ νεοκτίστους θυμοῦ πλήρεις θῆρας ἀγνώστους, ἤτοι πυρπνόον φυσῶντας ἆσθμα, ἢ βρόμους λικμωμένους καπνοῦ, ἢ δεινοὺς ἀπʼ ὀμμάτων σπινθῆρας ἀστράπτοντας·"},{"book":"ΣΟΦΙΑ","chapter":"11","verse":"19","text":"ὧν οὐ μόνον ἡ βλάβη ἠδύνατο συνεκτρίψαι αὐτοὺς, ἀλλὰ καὶ ἡ ὄψις ἐκφοβήσασα διολέσαι."},{"book":"ΣΟΦΙΑ","chapter":"11","verse":"20","text":"Καὶ χωρὶς δὲ τούτων, ἑνὶ πνεύματι πεσεῖν ἐδύναντο ὑπὸ τῆς δίκης διωχθέντες, καὶ λικμηθέντες ὑπὸ πνεύματος δυνάμεώς σου· ἀλλὰ πάντα μέτρῳ καὶ ἀριθμῷ καὶ σταθμῷ διέταξας."},{"book":"ΣΟΦΙΑ","chapter":"11","verse":"21","text":"Τὸ γὰρ μεγάλως ἰσχύειν πάρεστί σοι πάντοτε, καὶ κράτει βραχίονός σου τις ἀντιστήσεται;"},{"book":"ΣΟΦΙΑ","chapter":"11","verse":"22","text":"Ὅτι ὡς ῥοπὴ ἐκ πλαστίγγων ὅλος ὁ κόσμος ἐναντίον σου, καὶ ὡς ῥανὶς δρόσον ὀρθρινὴ κατελθοῦσα ἐπὶ γῆν."},{"book":"ΣΟΦΙΑ","chapter":"11","verse":"23","text":"Ἐλεεῖς δὲ πάντας, ὅτι πάντα δύνασαι, καὶ παρορᾷς ἁμαρτήματα ἀνθρώπων εἰς μετάνοιαν."},{"book":"ΣΟΦΙΑ","chapter":"11","verse":"24","text":"Ἀγαπᾷς γὰρ τὰ ὄντα πάντα, καὶ οὐδὲν βδελύσσῃ ὧν ἐποίησας, οὐδὲ γὰρ ἂν μισῶν τι κατεσκεύασας."},{"book":"ΣΟΦΙΑ","chapter":"11","verse":"25","text":"Πῶς δὲ ἔμεινεν ἄν τι εἰ μὴ σὺ ἐθέλησας; ἢ τὸ μὴ κληθὲν ὑπὸ σοῦ διετηρήθη;"},{"book":"ΣΟΦΙΑ","chapter":"11","verse":"26","text":"Φείδῃ δὲ πάντων, ὅτι σά ἐστι, δέσποτα φιλόψυχε."}]}