{"data":[{"book":"ΑΡΙΘΜΟΙ","chapter":"26","verse":"1","text":"Καὶ ἐγένετο μετὰ τὴν πληγὴν, καὶ ἐλάλησε Κύριος πρὸς Μωυσῆν καὶ Ἐλεάζαρ τὸν ἱερέα, λέγων,"},{"book":"ΑΡΙΘΜΟΙ","chapter":"26","verse":"2","text":"λάβε τὴν ἀρχὴν πάσης συναγωγῆς υἱῶν Ἰσραὴλ ἀπὸ εἰκοσαετοῦς καὶ ἐπάνω κατʼ οἴκους πατριῶν αὐτῶν, πᾶς ὁ ἐκπορευόμενος παρατάξασθαι ἐν Ἰσραήλ."},{"book":"ΑΡΙΘΜΟΙ","chapter":"26","verse":"3","text":"Καὶ ἐλάλησε Μωυσῆς καὶ Ἐλεάζαρ ὁ ἱερεὺς ἐν Ἀραβὼθ Μωἀβ ἐπὶ τοῦ Ἰορδάνου κατὰ Ἱεριχὼ, λέγων,"},{"book":"ΑΡΙΘΜΟΙ","chapter":"26","verse":"4","text":"ἀπὸ εἰκοσαετοῦς καὶ ἐπάνω, ὃν τρόπον συνέταξε Κύριος τῷ Μωυσῇ· καὶ οἱ υἱοὶ Ἰσραὴλ οἱ ἐξελθόντες ἐξ Αἰγύπτου,"},{"book":"ΑΡΙΘΜΟΙ","chapter":"26","verse":"5","text":"Ῥουβὴν πρωτότοκος Ἰσραήλ· υἱοὶ δὲ Ῥουβὴν Ἐνὼχ, καὶ δῆμος τοῦ Ἐνώχ· τῷ Φαλλοῦ, δῆμος τοῦ Φαλλουί."},{"book":"ΑΡΙΘΜΟΙ","chapter":"26","verse":"6","text":"Τῷ Ἀσρὼν, δῆμος τοῦ Ἀσρωνεί· τῷ Χαρμὶ, δῆμος τοῦ Χαρμί."},{"book":"ΑΡΙΘΜΟΙ","chapter":"26","verse":"7","text":"Οὗτοι δῆμοι Ῥουβήν· καὶ ἐγένετο ἡ ἐπίσκεψις αὐτῶν, τρεῖς καὶ τεσσαράκοντα χιλιάδες καὶ ἑπτακόσιοι καὶ τριάκοντα."},{"book":"ΑΡΙΘΜΟΙ","chapter":"26","verse":"8","text":"Καὶ υἱοῖ Φαλλοὺ, Ἑλιάβ."},{"book":"ΑΡΙΘΜΟΙ","chapter":"26","verse":"9","text":"Καὶ υἱοὶ Ἑλιὰβ, Ναμουὴλ, καὶ Δαθὰν, καὶ Ἀβειρών· οὗτοι ἐπίκλητοι τῆς συναγωγῆς· οὗτοί εἰσιν οἱ ἐπισυστάντες ἐπὶ Μωυσῆν καὶ Ἀαρὼν ἐν τῇ συναγωγῇ Κορὲ, ἐν τῇ ἐπισυστάσει Κυρίου."},{"book":"ΑΡΙΘΜΟΙ","chapter":"26","verse":"10","text":"Καὶ ἀνοίξασα ἡ γῆ τὸ στόμα αὐτῆς, κατέπιεν αὐτοὺς καὶ Κορὲ, ἐν τῷ θανάτῳ τῆς συναγωγῆ αὐτοῦ, ὅτε κατέφαγε τὸ πῦρ τοὺς πεντήκοντα καὶ διακοσίους, καὶ ἐγενήθησαν ἐν σημείῳ·"},{"book":"ΑΡΙΘΜΟΙ","chapter":"26","verse":"11","text":"οἱ δὲ υἱοὶ Κορὲ οὐκ ἀπέθανον."},{"book":"ΑΡΙΘΜΟΙ","chapter":"26","verse":"12","text":"Καὶ οἱ υἱοὶ Συμεὼν, ὁ δῆμος τῶν υἱῶν Συμεών· τῷ Ναμουὴλ, δῆμος ὁ Ναμουηλί· τῷ Ἰαμὶν, δῆμος ὁ Ἰαμινί· τῷ Ἰαχὶν, δῆμος Ἰαχινί·"},{"book":"ΑΡΙΘΜΟΙ","chapter":"26","verse":"13","text":"Τῷ Ζαρὰ δῆμος ὁ Ζαραΐ· τῷ Σαοὺλ, δῆμος ὁ Σαουλί."},{"book":"ΑΡΙΘΜΟΙ","chapter":"26","verse":"14","text":"Οὗτοι δῆμοι Συμεὼν ἐκ τῆς ἐπισκέψεως αὐτῶν, δύο καὶ εἴκοσι χιλιάδες καὶ διακόσιοι."},{"book":"ΑΡΙΘΜΟΙ","chapter":"26","verse":"15","text":"Υἱοὶ δὲ Ἰούδα, Ἢρ καὶ Αὐνάν· καὶ ἀπέθανον Ἤρ καὶ Αὐνὰν ἐν γῇ Χαναάν."},{"book":"ΑΡΙΘΜΟΙ","chapter":"26","verse":"16","text":"Καὶ ἐγένοντο οἱ υἱοὶ Ἰούδα κατὰ δήμους αὐτῶν· τῷ Σηλὼμ, δῆμος ὁ Σηλωνί· τῷ Φαρὲς, δῆμος ὁ Φαρεσί· τῷ Ζαρὰ, δῆμος ὁ Ζαραΐ."},{"book":"ΑΡΙΘΜΟΙ","chapter":"26","verse":"17","text":"Καὶ ἐγένοντο οἱ υἱοὶ Φαρὲς, τῷ Ἀσρὼν, δῆμος ὁ Ἀσρωνί· τῷ Ἰαμοῦν, δῆμος ὁ Ἰαμουνί."},{"book":"ΑΡΙΘΜΟΙ","chapter":"26","verse":"18","text":"Οὗτοι δῆμοι τοῦ Ἰούδα κατὰ τὴν ἐπίσκεψιν αὐτῶν, ἓξ καὶ ἑβδομήκοντα χιλιάδες καὶ πεντακόσιοι."},{"book":"ΑΡΙΘΜΟΙ","chapter":"26","verse":"19","text":"Καὶ υἱοὶ Ἰσσάχαρ κατὰ δήμους αὐτῶν· τῷ Θωλᾷ, δῆμος ὁ Θωλαΐ· τῷ Φουᾷ, δῆμος ὁ Φουαΐ·"},{"book":"ΑΡΙΘΜΟΙ","chapter":"26","verse":"20","text":"Τῷ Ἰασοὺβ, δῆμος ὁ Ἰασουβί· τῷ Σαμρὰμ, δῆμος ὁ Σαμραμί."},{"book":"ΑΡΙΘΜΟΙ","chapter":"26","verse":"21","text":"Οὗτοι δῆμοι Ἰσσάχαρ ἐξ ἐπισκέψεως αὐτῶν, τέσσαρες καὶ ἑξήκοντα χιλιάδες καὶ τετρακόσιοι."},{"book":"ΑΡΙΘΜΟΙ","chapter":"26","verse":"22","text":"Υἱοὶ Ζαβουλὼν κατὰ δήμους αὐτῶν· τῷ Σαρὲδ, δῆμος ὁ Σαρεδί· τῷ Ἀλλὼν, δῆμος ὁ Ἀλλωνί· τῷ Ἀλλὴλ, δῆμος ὁ Ἀλληλί."},{"book":"ΑΡΙΘΜΟΙ","chapter":"26","verse":"23","text":"Οὗτοι δῆμοι Ζαβουλὼν ἐξ ἐπισκέψεως αὐτῶν, ἐξήκοντα χιλιάδες καὶ πεντακόσιοι."},{"book":"ΑΡΙΘΜΟΙ","chapter":"26","verse":"24","text":"Υἱοὶ Γὰδ κατὰ δήμους αὐτῶν· τῷ Σαφὼν, δῆμος ὁ Σαφωνί· τῷ Ἀγγὶ, δῆμος ὁ Ἀγγί· τῷ Σουνὶ, δῆμος ὁ Σουνί·"},{"book":"ΑΡΙΘΜΟΙ","chapter":"26","verse":"25","text":"τῷ Ἀζενὶ, δῆμος ὁ Ἀζενί· τῷ Ἀδδὶ, δῆμος ὁ Ἀδδί·"},{"book":"ΑΡΙΘΜΟΙ","chapter":"26","verse":"26","text":"τῷ Ἀροδὶ, δῆμος ὁ Αροαδί· τῷ Ἀριὴλ, δῆμος ὁ Ἀριηλί."},{"book":"ΑΡΙΘΜΟΙ","chapter":"26","verse":"27","text":"Οὗτοι δῆμοι υἱῶν Γὰδ ἐξ ἑπισκέψεως αὐτῶν, τέσσαρες καὶ τεσσαράκοντα χιλιάδες καὶ πεντακόσιοι."},{"book":"ΑΡΙΘΜΟΙ","chapter":"26","verse":"28","text":"Υἱοὶ Ἀσὴρ κατὰ δήμους αὐτῶν· τῷ Ἰαμὶν, δῆμος ὁ Ἰαμινί· τῷ Ἰεσοὺ, δῆμος ὁ Ἰεσουΐ· τῷ Βαριὰ, δῆμος ὁ Βαριαΐ."},{"book":"ΑΡΙΘΜΟΙ","chapter":"26","verse":"29","text":"Τῷ Χοβὲρ, δῆμος ὁ Χοβερί· τῷ Μελχιὴλ, δῆμος ὁ Μελχιηλί."},{"book":"ΑΡΙΘΜΟΙ","chapter":"26","verse":"30","text":"Καὶ τὸ ὄνομα θυγατρὸς Ἀσὴρ, Σάρα."},{"book":"ΑΡΙΘΜΟΙ","chapter":"26","verse":"31","text":"Οὗτοι δῆμοι Ἀσὴρ ἐξ ἐπισκέψεως αὐτῶν, τρεῖς καὶ τεσσαράκοντα χιλιάδες καὶ τετρακόσιοι."},{"book":"ΑΡΙΘΜΟΙ","chapter":"26","verse":"32","text":"Υἱοὶ Ἰωσὴφ κατὰ δήμους αὐτῶν, Μανασσῆ καὶ Ἐφραίμ."},{"book":"ΑΡΙΘΜΟΙ","chapter":"26","verse":"33","text":"Υἱοὶ Μανασσῆ. Τῷ Μαχὶρ, δῆμος ὁ Μαχιρί· καὶ Μαχὶρ ἐγέννησε τὸν Γαλαάδ· τῷ Γαλαὰδ, δῆμος ὁ Γαλααδί."},{"book":"ΑΡΙΘΜΟΙ","chapter":"26","verse":"34","text":"Καὶ οὗτοι υἱοὶ Γαλαάδ· Ἀχιέζερ, δῆμος ὁ Ἀχιεζερί· τῷ Χελὲγ, δῆμος ὁ Χελεγί."},{"book":"ΑΡΙΘΜΟΙ","chapter":"26","verse":"35","text":"Τῷ Ἐσριὴλ, δῆμος ὁ Ἐσριηλί· τῷ Συχὲμ, δῆμος ὁ Συχεμί·"},{"book":"ΑΡΙΘΜΟΙ","chapter":"26","verse":"36","text":"Τῷ Συμαὲρ, δῆμος ὁ Συμαερί· καὶ τῷ Ὀφὲρ, δῆμος ὁ Ὀφερὶ."},{"book":"ΑΡΙΘΜΟΙ","chapter":"26","verse":"37","text":"Καὶ τῷ Σαλπαὰδ, υἱῷ Ὀφὲρ, οὐκ ἐγένοντο αὐτῷ υἱοὶ, ἀλλʼ ἢ θυγατέρες· καὶ ταῦτα τὰ ὀνόματα τῶν θυγατέρων Σαλπαάδ· Μαλὰ, καὶ Νουὰ, καὶ Ἐγλὰ, καὶ Μελχὰ, καὶ Θερσά."},{"book":"ΑΡΙΘΜΟΙ","chapter":"26","verse":"38","text":"Οὗτοι δῆμοι Μανασσὴ ἐξ ἐπισκέψεως αὐτῶν, δύο καὶ πεντήκοντα χιλιαδες καὶ ἑπτακόσιοι."},{"book":"ΑΡΙΘΜΟΙ","chapter":"26","verse":"39","text":"Καὶ οὗτοι υἱοὶ Ἐφραίμ· τῷ Σουθαλὰ, δῆμος ὁ Σουθαλάν· τῷ Τανὰχ, δῆμος ὁ Ταναχί."},{"book":"ΑΡΙΘΜΟΙ","chapter":"26","verse":"40","text":"Οὗτοι υἱοὶ Σουθαλά· τῷ Ἐδὲν, δῆμος ὁ Ἐδενί."},{"book":"ΑΡΙΘΜΟΙ","chapter":"26","verse":"41","text":"Οὗτοι δῆμοι Ἐφραὶμ ἐξ ἐπισκέψεως αὐτῶν, δύο καὶ τριάκοντα χιλιάδες καὶ πεντακόσιοι· οὗτοι δῆμοι υἱῶν Ἰωσὴφ κατὰ δήμους αὐτῶν."},{"book":"ΑΡΙΘΜΟΙ","chapter":"26","verse":"42","text":"Υἱοὶ Βενιαμὶν κατὰ δήμους αὐτῶν· τῷ Βαλὲ, δῆμος ὁ Βαλί· τῷ Ἀσυβὴρ, δῆμος ὁ Ἀσυβηρί· τῷ Ἰαχιρὰν, δῆμος ὁ Ἰαχιρανί."},{"book":"ΑΡΙΘΜΟΙ","chapter":"26","verse":"43","text":"Τῷ Σωφὰν, δῆμος ὁ Σωφανι."},{"book":"ΑΡΙΘΜΟΙ","chapter":"26","verse":"44","text":"Καὶ ἐγένοντο οἱ υἱοὶ Βαλὲ, Ἀδὰρ, καὶ Νοεμάν· τῷ Ἀδὰρ, δῆμος ὁ Αδαρί· καὶ τῷ Νοεμὰν, δῆμος ὁ Νοεμανί."},{"book":"ΑΡΙΘΜΟΙ","chapter":"26","verse":"45","text":"Οὗτοι υἱοὶ Βενιαμὶν κατὰ δήμους αὐτῶν ἐξ ἐπισκέψεως αὐτῶν, πέντε καὶ τριάκοντα χιλιάδες καὶ πεντακόσιοι."},{"book":"ΑΡΙΘΜΟΙ","chapter":"26","verse":"46","text":"Καὶ υἱοὶ Δὰν κατὰ δήμους αὐτῶν· τῷ Σαμὲ, δῆμος ὁ Σαμεΐ, οὗτοι δῆμοι Δὰν κατὰ δήμους αὐτῶν."},{"book":"ΑΡΙΘΜΟΙ","chapter":"26","verse":"47","text":"Πάντες οἱ δῆμοι Σαμεῒ κατʼ ἐπισκοπὴν αὐτῶν, τέσσαρες καὶ ἑξήκοντα χιλιάδες καὶ τετρακόσιοι."},{"book":"ΑΡΙΘΜΟΙ","chapter":"26","verse":"48","text":"Υἱοὶ Νεφθαλὶ κατὰ δήμους αὐτῶν· τῷ Ἀσιὴλ· δῆμος ὁ Ἀσιηλί· τῷ Γαυνὶ, δῆμος ὁ Γαυνί."},{"book":"ΑΡΙΘΜΟΙ","chapter":"26","verse":"49","text":"Τῷ Ἰεσὲρ, δῆμος ὁ Ἰεσερί· τῷ Σελλὴμ, δῆμος ὁ Σελλημί."},{"book":"ΑΡΙΘΜΟΙ","chapter":"26","verse":"50","text":"Οὗτοι δῆμοι Νεφθαλὶ ἐξ ἐπισκέψεως αὐτῶν, τεσσαράκοντα χιλιάδες καὶ τριακόσιοι."},{"book":"ΑΡΙΘΜΟΙ","chapter":"26","verse":"51","text":"Αὕτη ἡ ἐπίσκεψις υἱῶν Ἰσραὴλ, ἑξακόσιαι χιλιάδες καὶ χίλιοι καὶ ἑπτακόσιοι καὶ τριάκοντα."},{"book":"ΑΡΙΘΜΟΙ","chapter":"26","verse":"52","text":"Καὶ ἐλάλησε Κύριος πρὸς Μωυσῆν, λέγων,"},{"book":"ΑΡΙΘΜΟΙ","chapter":"26","verse":"53","text":"τούτοις μερισθήσεται ἡ γῆ, κληρονομεῖν ἐξ ἀριθμοῦ ὀνομάτων."},{"book":"ΑΡΙΘΜΟΙ","chapter":"26","verse":"54","text":"Τοῖς πλείοσι πλεονάσεις τὴν κληρονομίαν, καὶ τοῖς ἐλάττοσιν ἐλαττώσεις τὴν κληρονομίαν αὐτῶν· ἑκάστῳ, καθὼς ἐπεσκέπησαν, δοθήσεται ἡ κληρονομία αὐτῶν."},{"book":"ΑΡΙΘΜΟΙ","chapter":"26","verse":"55","text":"Διὰ κλήρων μερισθήσεται ἡ γῆ τοῖς ὀνόμασι· κατὰ φυλὰς πατριῶν αὐτῶν κληρονομήσουσιν."},{"book":"ΑΡΙΘΜΟΙ","chapter":"26","verse":"56","text":"Ἐκ τοῦ κλήρου μεριεῖς τὴν κληρονομίαν αὐτῶν ἀναμέσον πολλῶν καὶ ὀλίγων."},{"book":"ΑΡΙΘΜΟΙ","chapter":"26","verse":"57","text":"Καὶ υἱοὶ Λευὶ κατὰ δήμους αὐτῶν· τῷ Γεδσὼν, δῆμος ὁ Γεδσωνί· τῷ Καὰθ, δῆμος ὁ Κααθί· τῷ Μεραρὶ, δῆμος ὁ Μεραρί."},{"book":"ΑΡΙΘΜΟΙ","chapter":"26","verse":"58","text":"Οὗτοι δῆμοι υἱῶν Λευί· δῆμος ὁ Λοβενί, δῆμος ὁ Χεβρωνὶ, δῆμος ὁ Κορὲ, καὶ δῆμος ὁ Μουσί· καὶ Καὰθ ἐγέννησε τὸν Ἁμράμ."},{"book":"ΑΡΙΘΜΟΙ","chapter":"26","verse":"59","text":"Τὸ δὲ ὄνομα τῆς γυναικὸς αὐτοῦ Ἰωχαβὲδ, θυγάτηρ Λευὶ, ἣ ἔτεκε τούτους τῷ Λευὶ ἐν Αἰγύπτῳ, καὶ ἔτεκε τῷ Ἀμρὰμ τὸν Ἀαρὼν καὶ Μωυσῆν, καὶ Μαριὰμ τὴν ἀδελφὴν αὐτῶν."},{"book":"ΑΡΙΘΜΟΙ","chapter":"26","verse":"60","text":"Καὶ ἐγενήθησαν τῷ Ἀαρὼν, ὅ, τε Ναδὰβ, καὶ Ἀβιοὺδ, καὶ Ἐλεάζαρ, καὶ Ἰθάμαρ."},{"book":"ΑΡΙΘΜΟΙ","chapter":"26","verse":"61","text":"Καὶ ἀπέθανε Ναδὰβ καὶ Ἀβιοὺδ ἐν τῷ προσφέρειν αὐτοὺς πῦρ ἀλλότριον ἔναντι Κυρίου ἐν τῇ ἐρήμῳ Σινᾷ."},{"book":"ΑΡΙΘΜΟΙ","chapter":"26","verse":"62","text":"Καὶ ἐγενήθησαν ἐξ ἐπισκέψεως αὐτῶν τρεῖς καὶ εἴκοσι χιλιάδες, πᾶν ἀρσενικὸν ἀπὸ μηνιαίου καὶ ἐπάνω· οὐ γὰρ συνεπεσκέπησαν ἐν μέσῳ υἱῶν Ἰσραὴλ, ὅτι οὐ δίδοται αὐτοῖς κλῆρος ἐν μέσῳ υἱῶν Ἰσραήλ."},{"book":"ΑΡΙΘΜΟΙ","chapter":"26","verse":"63","text":"Καὶ αὕτη ἡ ἐπίσκεψις Μωυσῆ καὶ Ἐλεάζαρ τοῦ ἱερέως, οἱ ἐπεσκέψαντο τοὺς υἱοὺς Ἰσραὴλ ἐν Ἀραβὼθ Μωὰβ, ἐπὶ τοῦ Ἰορδάνου κατὰ Ἱεριχώ."},{"book":"ΑΡΙΘΜΟΙ","chapter":"26","verse":"64","text":"Καὶ ἐν τούτοις οὐκ ἦν ἄνθρωπος τῶν ἐπεσκεμμένων ὑπὸ Μωυσῆ καὶ Ἀαρὼν, οὓς ἐπεσκέψαντο τοὺς υἱοὺς Ἰσραὴλ ἐν τῇ ἐρήμῳ Σινᾷ."},{"book":"ΑΡΙΘΜΟΙ","chapter":"26","verse":"65","text":"Ὅτι εἶπε Κύριος αὐτοῖς, θανάτῳ ἀποθανοῦνται ἐν τῇ ἐρήμῳ· καὶ οὐ κατελείφθη ἐξ αὐτῶν οὐδὲ εἷς, πλὴν Χάλεβ υἱὸς Ἰεφοννὴ, καὶ Ἰησοῦς ὁ τοῦ Ναυή."}]}