{"data":[{"book":"אגרת פולוס השליח אל-הרומיים","chapter":"13","verse":"1","text":"על כל אדם לציית לשלטונות, כי אין שלטון שלא בזכות הסכמת אלוהים, והשלטונות הקיימים נקבעו על־ידי אלוהים."},{"book":"אגרת פולוס השליח אל-הרומיים","chapter":"13","verse":"2","text":"לכן, המסרבים לציית לשלטונות ולחוקיהם, ממרים למעשה את פי האלוהים, והוא יענישם."},{"book":"אגרת פולוס השליח אל-הרומיים","chapter":"13","verse":"3","text":"אזרח טוב וישר אינו פוחד מהמשטרה והחוק; אדם שאינו ישר פוחד מהם. לכן, אם אינך רוצה לחשוש מהשלטונות, שמור על החוק, והשלטונות ישבחו אותך."},{"book":"אגרת פולוס השליח אל-הרומיים","chapter":"13","verse":"4","text":"איש החוק נשלח על־ידי אלוהים כדי לעזור לך, אבל אם אתה עובר על החוק יש לך ממה לחשוש, כי הם המחזיקים בחרב ויש להם זכות להשליט סדר ולהעניש. לשם כך שלח אותו אלוהים."},{"book":"אגרת פולוס השליח אל-הרומיים","chapter":"13","verse":"5","text":"אם כן, עלינו לשמור את החוק לא רק כדי שלא ניענש, אלא גם לשמור על מצפון נקי."},{"book":"אגרת פולוס השליח אל-הרומיים","chapter":"13","verse":"6","text":"מאותה סיבה עלינו גם לשלם מסים, כי עובדי הממשלה והרשויות, שמונו על־ידי אלוהים, צריכים לקבל את משכורתם, כדי שיוכלו להמשיך לשמור על הסדר הציבורי."},{"book":"אגרת פולוס השליח אל-הרומיים","chapter":"13","verse":"7","text":"תנו לכל אחד את המגיע לו: מס לשלטונות המס, מכס לשלטונות המכס. צייתו לממונים עליכם וכבדו את הראויים לכבוד."},{"book":"אגרת פולוס השליח אל-הרומיים","chapter":"13","verse":"8","text":"אל תהיו חייבים דבר לאיש – מלבד אהבה, שכן אדם האוהב את הזולת מקיים את תורת אלוהים."},{"book":"אגרת פולוס השליח אל-הרומיים","chapter":"13","verse":"9","text":"שהרי אם אתה אוהב את חברך כמוך, לא תרצה לפגוע בו! לא תפתה את אשתו לבגוד בו, לא תרצח אותו, לא תגנוב ממנו, לא תעיד נגדו עדות שקר, לא תקנא בו ולא תעשה כל דבר אחר שנאסר עלינו בעשרת הדיברות. כי כל הדיברות כלולים במצווה אחת:13‏.9 יג 9 ויקרא יט 18 ”ואהבת לרעך כמוך.“"},{"book":"אגרת פולוס השליח אל-הרומיים","chapter":"13","verse":"10","text":"עלינו לאהוב איש את רעהו, כי האהבה אינה פוגעת באיש, ובכך היא מקיימת את התורה כולה."},{"book":"אגרת פולוס השליח אל-הרומיים","chapter":"13","verse":"11","text":"מדוע אני מדגיש את עניין התנהגותכם? כידוע לכם אנו חיים בזמן מכריע ועלינו להתעורר, שכן ישועת אלוהים וביאת המשיח קרובים אלינו עתה יותר מאשר ביום שבו האמנו לראשונה במשיח."},{"book":"אגרת פולוס השליח אל-הרומיים","chapter":"13","verse":"12-13","text":"הלילה חלף ויום שובו של המשיח קרב. על כן הפסיקו את מעשי הרשע הנעשים בחשכת הלילה, ועשו מעשים טובים וטהורים כפי שהחיים באור היום צריכים לעשות. עלינו לחיות בצניעות ולא להפקיר את עצמנו לתאוות בשרנו: לא להשתכר, לא לזנות, לא לריב ולא לקנא,"},{"book":"אגרת פולוס השליח אל-הרומיים","chapter":"13","verse":"14","text":"במקום זאת, לבשו את נוכחות האדון ישוע המשיח, ואל תתנו לעצמכם לחשוב על דרכים להשביע את התאוות הרעות שלכם."}]}