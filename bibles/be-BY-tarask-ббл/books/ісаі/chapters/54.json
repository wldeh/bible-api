{"data":[{"book":"ІСАІ","chapter":"54","verse":"1","text":"Разьвесяліся, няплодная, неўрадлівая; усклікні і голасам скажы ты, якая ня мучылася родамі; бо ў пакінутай намнога болей дзяцей, чым у замужняе, кажа Гасподзь."},{"book":"ІСАІ","chapter":"54","verse":"2","text":"Расхіні месца намёту твайго, пашыры покрывы жытлішчаў тваіх; не саромейся, - адпусьці даўжэй шнуры твае і ўцьвердзі калкі твае;"},{"book":"ІСАІ","chapter":"54","verse":"3","text":"бо ты пашырышся направа і налева, і нашчадкі твае завалодаюць народамі і заселяць спустошаныя гарады."},{"book":"ІСАІ","chapter":"54","verse":"4","text":"Ня бойся, бо ня будзеш пасаромленая; не бянтэжся, бо ня будзеш у паганьбеньні: ты забудзеш ганьбу маладосьці тваёй і ня будзеш болей згадваць пра няслаўе ўдоўства твайго."},{"book":"ІСАІ","chapter":"54","verse":"5","text":"Бо твой Творца ёсьць муж твой; Гасподзь Саваоф - імя Яго, і Адкупнік твой - Сьвяты Ізраілеў: Богам усёй зямлі назавецца Ён."},{"book":"ІСАІ","chapter":"54","verse":"6","text":"Бо як жонку, пакінутую і скрушлівую духам, заклікае цябе Гасподзь, і як жонку маладосьці, якая была адкінутая, кажа Бог твой."},{"book":"ІСАІ","chapter":"54","verse":"7","text":"На кароткі час Я пакінуў цябе, але зь вялікаю літасьцю прыму цябе."},{"book":"ІСАІ","chapter":"54","verse":"8","text":"У гарачцы гневу Я схаваў ад цябе аблічча Маё на час, але вечнаю літасьцю памілую цябе, кажа Адкупнік твой Гасподзь."},{"book":"ІСАІ","chapter":"54","verse":"9","text":"Бо гэта Мне, як воды Ноя: як Я пакляўся, што воды Ноя ня прыйдуць больш на зямлю, як пакляўся ня гневацца на цябе і не дакараць цябе."},{"book":"ІСАІ","chapter":"54","verse":"10","text":"Горы скрануцца і пагоркі пахіснуцца, - а літасьць Мая не адступіць ад цябе, і запавет міру Майго не пахісьнецца, кажа Гасподзь, Які спагадае табе."},{"book":"ІСАІ","chapter":"54","verse":"11","text":"Бедная, кіданая бураю, няўцешная! Вось, Я пакладу камяні твае на рубін і зраблю аснову тваю з сапфіраў;"},{"book":"ІСАІ","chapter":"54","verse":"12","text":"і зраблю вокны твае з рубінаў і браму тваю - з жамчужын, і ўсю агароджу тваю - з каштоўных камянёў."},{"book":"ІСАІ","chapter":"54","verse":"13","text":"І ўсе сыны твае будуць навучаны Госпадам, і вялікі спакой будзе ў сыноў тваіх."},{"book":"ІСАІ","chapter":"54","verse":"14","text":"Ты ўмацуешся праўдаю; будзеш далёкая ад уціску, бо табе баяцца няма чаго, і ад жудасьці, бо ён не наблізіцца да цябе."},{"book":"ІСАІ","chapter":"54","verse":"15","text":"Вось, будуць узбройвацца супроць цябе, але не ад Мяне; хто б ні ўзброіўся супроць цябе, - загіне."},{"book":"ІСАІ","chapter":"54","verse":"16","text":"Вось, Я стварыў каваля, які разьдзімае жар у агні і робіць прыладу для сваёй працы, - і Я ствараю згубцу на вынішчэньне."},{"book":"ІСАІ","chapter":"54","verse":"17","text":"Ніякая зброя, зробленая на цябе, ня дасьць посьпеху; і кожны язык, які будзе спаборнічаць з табою на судзе, - ты зьвінаваціш. Гэта спадчына рабоў Госпада, апраўданьне іх ад Мяне, кажа Гасподзь."}]}