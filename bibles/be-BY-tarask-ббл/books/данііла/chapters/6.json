{"data":[{"book":"ДАНІІЛА","chapter":"6","verse":"1","text":"Заўгодна было Дарыю паставіць над царствам сто дваццаць сатрапаў, каб яны былі ва ўсім царстве,"},{"book":"ДАНІІЛА","chapter":"6","verse":"2","text":"а над імі трох князёў, - адзін зь якіх быў Данііл, - каб сатрапы давалі ім адказ, і каб цару ня было ніякага клопату."},{"book":"ДАНІІЛА","chapter":"6","verse":"3","text":"Данііл пераўзыходзіў астатніх князёў і сатрапаў, бо ў ім быў высокі дух, і цар задумваў ужо паставіць яго над усім царствам."},{"book":"ДАНІІЛА","chapter":"6","verse":"4","text":"Тады князі і сатрапы пачалі шукаць зачэпкі, каб абскаржыць Данііла ў кіраваньні царствам; але ніякай зачэпкі і пахібы знайсьці не маглі, бо ён быў верны, і някай пахібы альбо віны не аказвалася на ім."},{"book":"ДАНІІЛА","chapter":"6","verse":"5","text":"І гэтыя людзі сказалі: «не знайсьці нам зачэпкі супроць Данііла, калі мы ня знойдзем яе супроць яго ў законе ягонага Бога»."},{"book":"ДАНІІЛА","chapter":"6","verse":"6","text":"Тады гэтыя князі і сатрапы падступіліся да цара і так сказалі яму: «цар Дарый, вавекі жыві!"},{"book":"ДАНІІЛА","chapter":"6","verse":"7","text":"Усе князі царства, намесьнікі, сатрапы, дарадцы і ваеначальнікі згадзіліся паміж сабою, каб была зроблена царская пастанова і выдадзены загад, каб, хто трыццаць дзён будзе прасіць якога-небудзь іншага бога альбо чалавека, акрамя цябе, цару, таго кінуць у львіную яму."},{"book":"ДАНІІЛА","chapter":"6","verse":"8","text":"Дык вось, сьцьвердзі, цару, гэтую забарону і падпішы ўказ, каб ён быў нескасавальны, як закон Мідыйскі і Персідскі, і каб ён ня быў парушаны»."},{"book":"ДАНІІЛА","chapter":"6","verse":"9","text":"Цар Дарый падпісаў указ і гэтую забарону."},{"book":"ДАНІІЛА","chapter":"6","verse":"10","text":"А Данііл, калі даведаўся, што падпісаны такі ўказ, пайшоў у свой дом; а вокны ў сьвяцёлцы ягонай былі адчынены супроць Ерусаліма, і ён тры разы на дзень схіляў калені і маліўся свайму Богу і славіў Яго, як ён рабіў гэта і да таго."},{"book":"ДАНІІЛА","chapter":"6","verse":"11","text":"Тады гэтыя людзі падсачылі і знайшлі Данііла, як ён маліўся і прасіў свайго Бога,"},{"book":"ДАНІІЛА","chapter":"6","verse":"12","text":"потым прыйшлі і сказалі цару пра царскую забарону: «ці ня ты падпісаў указ, каб кожнага чалавека, які трыццаць дзён будзе прасіць якога-небудзь іншага бога альбо чалавека акрамя цябе, цару, у львоўнік?» Цар адказаў і сказаў: «гэта слова цьвёрдае, як закон Мідзянаў і Персаў, што ня можа быць зьменены»."},{"book":"ДАНІІЛА","chapter":"6","verse":"13","text":"Тады адказвалі яны і сказалі цару, што «Данііл, які - з палонных сыноў Юдэі, не зважае ні на цябе, цару, ні на ўказ, табою падпісаны, а тры разы на дзень моліцца сваімі малітвамі»."},{"book":"ДАНІІЛА","chapter":"6","verse":"14","text":"Цар, пачуўшы гэта, моцна засмуціўся і паклаў сабе на сэрца ўратаваць Данііла, і аж да захаду сонца вельмі намагаўся вызваліць яго."},{"book":"ДАНІІЛА","chapter":"6","verse":"15","text":"А тыя людзі падступіліся да цара і сказалі яму: «ведай, цару, што паводле закона Мідзянаў і Персаў ніякая забарона або пастанова, зацьверджаная царом, ня можа быць зьменена»."},{"book":"ДАНІІЛА","chapter":"6","verse":"16","text":"Тады цар загадаў, і прывялі Данііла і ўкінулі ў львіную яму: пры гэтым цар сказаў Даніілу: «твой Бог, Якому ты заўсёды служыш, Ён выратуе цябе!»"},{"book":"ДАНІІЛА","chapter":"6","verse":"17","text":"І прынесьлі камень і паклалі на атворыну ямы, і цар запячатаў яе сваім пярсьцёнкам і пярсьцёнкамі вяльможаў сваіх, каб нішто не перамянілася ў распарадзе пра Данііла."},{"book":"ДАНІІЛА","chapter":"6","verse":"18","text":"Пасьля цар пайшоў у свой палац, лёг спаць не вячэраўшы і нават не дазволіў уносіць яму ежу, і сон ня йшоў да яго."},{"book":"ДАНІІЛА","chapter":"6","verse":"19","text":"Раніцай цар устаў на сьвітаньні і пасьпешліва пайшоў да львоўніка"},{"book":"ДАНІІЛА","chapter":"6","verse":"20","text":"і, падышоўшы да рова, жаласным голасам клікнуў Данііла, і сказаў цар Даніілу: «Данііле, рабе Бога жывога! Бог твой, Якому ты заўсёды служыш, ці мог цябе ўратаваць ад ільвоў?»"},{"book":"ДАНІІЛА","chapter":"6","verse":"21","text":"Тады Данііл сказаў цару: «цару, вавекі жыві!"},{"book":"ДАНІІЛА","chapter":"6","verse":"22","text":"Бог мой паслаў Свайго анёла і замкнуў пашчы львам, і яны не пашкодзілі мне, бо я быў перад Ім чысты, ды і перад табою, цару, я не зрабіў злачынства»."},{"book":"ДАНІІЛА","chapter":"6","verse":"23","text":"Тады цар дужа ўзрадаваўся за яго і загадаў падняць Данііла зь ямы; і ніякай пашкоды ня знойдзена на ім, бо ён верыў у Бога свайго."},{"book":"ДАНІІЛА","chapter":"6","verse":"24","text":"І загадаў цар, і прывялі тых людзей, якія абскардзілі Данііла, і ўкінулі ў львоўнік, як іх самых, так і дзяцей іхніх і жонак іхніх; і не дасталі яны яшчэ да дна ямы, як ільвы пахапалі іх і патрушчылі ўсе іх косьці."},{"book":"ДАНІІЛА","chapter":"6","verse":"25","text":"Пасьля таго цар Дарый напісаў усім народам, плямёнам і родам, што жылі на ўсёй зямлі: «няхай мір вам памножыцца!"},{"book":"ДАНІІЛА","chapter":"6","verse":"26","text":"Мною даецца загад, каб у кожнай мясьціне майго царства трымцелі і баяліся перад Богам Даніілавым, бо Ён ёсьць Бог Жывы і Вечнаісны, і царства Яго нязьнішчальнае, і валадарства Яго бясконцае."},{"book":"ДАНІІЛА","chapter":"6","verse":"27","text":"Ён выбаўляе і ратуе і ўчыняе цуды і азнакі на небе і на зямлі; Ён уратаваў Данііла ад ільвінае сілы»."},{"book":"ДАНІІЛА","chapter":"6","verse":"28","text":"І Данііл меў посьпех і ў цараваньне Дарыя і ў цараваньне Кіра Персідскага."}]}