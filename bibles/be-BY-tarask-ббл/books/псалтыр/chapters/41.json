{"data":[{"book":"ПСАЛТЫР","chapter":"41","verse":"1","text":"Кіроўцу хору. Вучэньне. Сыноў Карэевых."},{"book":"ПСАЛТЫР","chapter":"41","verse":"2","text":"Як сарна імкнецца да водных патокаў, так душа мая імкнецца да Цябе, Божа!"},{"book":"ПСАЛТЫР","chapter":"41","verse":"3","text":"Душа мая прагне Бога моцнага і жывога: калі я прыйду і зьяўлюся прад аблічча Божае!"},{"book":"ПСАЛТЫР","chapter":"41","verse":"4","text":"Сьлёзы мае былі мне хлебам удзень і ўначы, калі мне казалі штодзень: дзе твой Бог?"},{"book":"ПСАЛТЫР","chapter":"41","verse":"5","text":"Калі ўспамінаю пра гэта, душу маю выліваю, бо хадзіў я з мноствам людзей; уступаў зь імі ў храм Божы з голасам радасьці і падзякі натоўпу сьвяточнага."},{"book":"ПСАЛТЫР","chapter":"41","verse":"6","text":"Чаго ты падупадаеш, душа мая, чаго непакоішся? Май надзею на Бога; бо я буду славіць Яго, Збаўцу майго і Бога майго."},{"book":"ПСАЛТЫР","chapter":"41","verse":"7","text":"Падупадае ўва мне душа мая, бо я пра Цябе ўспамінаю зь зямлі Ярданскай, зь Ярмона, з гары Цаар."},{"book":"ПСАЛТЫР","chapter":"41","verse":"8","text":"Бездань прорву заклікае голасам вадаспадаў Тваіх; усе воды Твае і хвалі Твае прайшлі нада мною."},{"book":"ПСАЛТЫР","chapter":"41","verse":"9","text":"Удзень удзяляе Гасподзь Свае ласкі і ўночы Яму мая песьня, малітва да Бога жыцьця майго."},{"book":"ПСАЛТЫР","chapter":"41","verse":"10","text":"Скажу Богу, заступніку майму: навошта забыў Ты мяне? Навошта хаджу я і бядую ад варожых зьнявагаў?"},{"book":"ПСАЛТЫР","chapter":"41","verse":"11","text":"Быццам косьці ламаюць мае, збыткуюць зь мяне мае супастаты, калі кажуць мне кожнага дня: дзе твой Бог?"},{"book":"ПСАЛТЫР","chapter":"41","verse":"12","text":"Чаго ж ты журышся, душа мая, чаго ты маркоцішся? май надзею на Бога; бо я буду славіць Яго, Збаўцу майго і Бога майго."}]}