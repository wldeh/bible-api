{"data":[{"book":"ЕРАМІІ","chapter":"2","verse":"1","text":"І было слова Гасподняе мне:"},{"book":"ЕРАМІІ","chapter":"2","verse":"2","text":"ідзі і абвясьці ў вушы дачцэ Ерусаліма: так кажа Гасподзь; Я ўспамінаю дружнасьць маладосьці тваёй, пра каханьне тваё, калі ты была нявеста, калі пайшла сьледам за Мною ў пустыню, у зямлю незасеяную."},{"book":"ЕРАМІІ","chapter":"2","verse":"3","text":"Ізраіль быў сьвятыняю Госпада, пачаткам пладоў Ягоных: усе, што паядалі яго, асуджаліся, бедства спасьцігла іх, кажа Гасподзь."},{"book":"ЕРАМІІ","chapter":"2","verse":"4","text":"Паслухайце слова Гасподняе, доме Якаўлеў і ўсе роды дому Ізраілевага!"},{"book":"ЕРАМІІ","chapter":"2","verse":"5","text":"Так кажа Гасподзь: якую няпраўду знайшлі ўва Мне бацькі вашыя, што адышлі ад Мяне і пайшлі за марнасьцю, і змарнелі;"},{"book":"ЕРАМІІ","chapter":"2","verse":"6","text":"і не сказалі: дзе Гасподзь, Які вывеў нас зь зямлі Егіпецкай, вёў нас па пустыні, па зямлі пустой і неабжытай, па зямлі сухой, па зямлі ценю сьмяротнага, па якой ніхто не хадзіў і дзе ня жыў чалавек?"},{"book":"ЕРАМІІ","chapter":"2","verse":"7","text":"І Я ўвёў вас у зямлю плодную, каб вы карміліся пладамі яе і дабром яе; і вы ўвайшлі і апаганілі зямлю Маю, і набытак Мой зрабілі мярзотаю."},{"book":"ЕРАМІІ","chapter":"2","verse":"8","text":"Сьвятары не казалі: дзе Гасподзь? і настаўнікі закона ня ведалі Мяне, і пастыры адпаліся ад Мяне, і прарокі прарочылі ў імя Валаала і хадзілі сьледам за тымі, якія не дапамагаюць."},{"book":"ЕРАМІІ","chapter":"2","verse":"9","text":"Таму Я яшчэ буду судзіцца з вамі, кажа Гасподзь, і з сынамі сыноў вашых буду судзіцца."},{"book":"ЕРАМІІ","chapter":"2","verse":"10","text":"Бо ідзеце на выспы Хітымскія і паглядзеце, і пашлеце ў Кедар і разьведайце старанна і разгледзьце, ці было там што падобнае да гэтага?"},{"book":"ЕРАМІІ","chapter":"2","verse":"11","text":"ці памяняў які-небудзь народ багоў сваіх, хоць яны і не багі? а Мой народ памяняў славу сваю на тое, што не дапамагае."},{"book":"ЕРАМІІ","chapter":"2","verse":"12","text":"Падзівуйцеся з гэтага, нябёсы, і здрыганецеся і жахнецеся, кажа Гасподзь."},{"book":"ЕРАМІІ","chapter":"2","verse":"13","text":"Бо два ліхі ўчыніў народ Мой: Мяне, крыніцу вады жывой пакінулі і высеклі сабе вадаёмы разьбітыя, якія ня могуць трымаць вады"},{"book":"ЕРАМІІ","chapter":"2","verse":"14","text":"Хіба Ізраіль раб? альбо ён дамачадзец? чаму ён зрабіўся здабычаю?"},{"book":"ЕРАМІІ","chapter":"2","verse":"15","text":"Зарыкалі на яго маладыя ільвы, падалі голас свой і зрабілі зямлю яго пустэльняю; гарады яго спалены, без жыхароў."},{"book":"ЕРАМІІ","chapter":"2","verse":"16","text":"І сыны Мэмфіса і Тафны аб'елі цемя тваё."},{"book":"ЕРАМІІ","chapter":"2","verse":"17","text":"Ці ня ўчыніў ты сабе гэтага тым, што занядбаў Госпада Бога твайго ў той час, калі Ён вёў цябе па дарозе?"},{"book":"ЕРАМІІ","chapter":"2","verse":"18","text":"І сёньня навошта табе дарога ў Егіпет, каб піць ваду зь Ніла? і навошта табе дарога ў Асірыю, каб піць ваду з ракі яе?"},{"book":"ЕРАМІІ","chapter":"2","verse":"19","text":"Пакарае цябе бязбожнасьць твая, і адступніцтва тваё выкрые цябе: дык вось, спазнай і разваж, як блага і горка тое, што ты занядбаў Госпада Бога твайго, і страху Майго няма ў табе, кажа Гасподзь Бог Саваоф."},{"book":"ЕРАМІІ","chapter":"2","verse":"20","text":"Бо даўно я паламаў ярмо тваё, парваў путы твае, і ты казаў: «ня буду служыць ідалам», а тым часам на кожным высокім пагорку і пад кожным галінастым дрэвам ты блудадзейнічаў."},{"book":"ЕРАМІІ","chapter":"2","verse":"21","text":"Я пасадзіў цябе як высакародную лазу, - найчысьцейшае насеньне; як жа ты ператварылася ў Мяне ў дзікі парастак чужой лазы?"},{"book":"ЕРАМІІ","chapter":"2","verse":"22","text":"Таму хоць бы ты ўмыўся мылам і шмат ужыў на сябе шчолаку, - бязбожнасьць твая пазначана перад Мною, кажа Гасподзь Бог."},{"book":"ЕРАМІІ","chapter":"2","verse":"23","text":"Як можаш ты сказаць: «я не апаганіў сябе, я не хадзіў па сьледзе Ваала? паглядзі на паводзіны свае ў даліне, уведай, што рабіла ты, увішная вярблюдзіца, якая ганяецца па шляхах тваіх?"},{"book":"ЕРАМІІ","chapter":"2","verse":"24","text":"Дзікую асьліцу, якая прывыкла да пустыні, якая ў запале душы сваёй глытае паветра, хто можа стрымаць? Усе, хто шукае яе, ня стомяцца; у яе месяцы яны знойдуць яе."},{"book":"ЕРАМІІ","chapter":"2","verse":"25","text":"Не давай нагам тваім атоптваць абутак, і гартані тваёй - таміцца ад смагі. Але ты сказаў: не спадзявайся, не! бо люблю чужых і буду хадзіць па сьледзе іхнім."},{"book":"ЕРАМІІ","chapter":"2","verse":"26","text":"Як злодзей, калі зловяць яго, бывае пасаромлены, - так пасароміў сябе дом Ізраілеў: яны, цары іхнія, князі іхнія, і сьвятары іхнія, і прарокі іхнія,"},{"book":"ЕРАМІІ","chapter":"2","verse":"27","text":"кажучы дрэву: «ты мой бацька», і каменю: «ты нарадзіў мяне»; бо яны абярнуліся да мяне сьпінаю, а ня тварам; а ў час бедства свайго будуць казаць: «устань і выратуй нас!»"},{"book":"ЕРАМІІ","chapter":"2","verse":"28","text":"Дзе ж багі твае, якіх ты зрабіў сабе? - хай яны ўстануць, калі могуць выратаваць цябе ў час бедства твайго; бо колькі ў цябе гарадоў, столькі і багоў у цябе, Юда."},{"book":"ЕРАМІІ","chapter":"2","verse":"29","text":"Навошта вам спаборнічаць са Мною? - усе вы зграшылі супроць Мяне, кажа Гасподзь."},{"book":"ЕРАМІІ","chapter":"2","verse":"30","text":"Марна пабіваў Я дзяцей вашых: яны не прынялі настаўленьня на розум; прарокаў вашых пажыраў меч ваш, як зьнішчальны леў."},{"book":"ЕРАМІІ","chapter":"2","verse":"31","text":"О, родзе! уважце вы слову Гасподняму; ці быў Я пустэльняю дому Ізраілеваму? ці быў Я краінаю змроку? Навошта ж народ Мой кажа: мы самыя сабе гаспадары; мы ўжо ня прыйдзем да Цябе?"},{"book":"ЕРАМІІ","chapter":"2","verse":"32","text":"Ці ж забывае дзяўчына акрасы свае і нявеста - убор свой? а народ Мой забыў Мяне, - няма ліку дням."},{"book":"ЕРАМІІ","chapter":"2","verse":"33","text":"Як умела кіруеш ты дарогі твае, каб здабываць любоў! і дзеля гэтага нават са злачынствамі стасавала ты дарогі твае."},{"book":"ЕРАМІІ","chapter":"2","verse":"34","text":"Нават на полках вопраткі тваёй ёсьць кроў людзей бедных, невінаватых, якіх ты не засьпела пры ўзломе: і нягледзячы на ўсё гэта,"},{"book":"ЕРАМІІ","chapter":"2","verse":"35","text":"кажаш: як бо я невінаватая, дык, мусіць, гнеў Яго адхінецца ад мяне. - Вось, Я буду судзіцца з табою за тое, што кажаш: «я не зграшыла»."},{"book":"ЕРАМІІ","chapter":"2","verse":"36","text":"Навошта ты так многа бадзяешся, мяняючы дарогу тваю? Ты гэтак сама будзеш пасаромленая і Егіптам, як была пасаромлена Асірыяй;"},{"book":"ЕРАМІІ","chapter":"2","verse":"37","text":"і ад яго ты выйдзеш, паклаўшы рукі на галаву, бо адхіліў Гасподзь надзеі твае, і ня мецьмеш зь імі посьпеху."}]}