{"data":[{"book":"ЁВА","chapter":"2","verse":"1","text":"Быў дзень, калі прыйшлі сыны Божыя стаць прад Госпадам; сярод іх прыйшоў і сатана стаць прад Госпадам."},{"book":"ЁВА","chapter":"2","verse":"2","text":"І сказаў Гасподзь сатане: адкуль ты прыйшоў? І адказаў сатана Госпаду і сказаў: я хадзіў па зямлі і абышоў яе."},{"book":"ЁВА","chapter":"2","verse":"3","text":"І сказаў Гасподзь сатане: ці зьвярнуў ты ўвагу тваю на раба Майго Ёва? бо няма такога, як ён, на зямлі: чалавек беззаганны, справядлівы, богабаязны і ўцечны ад зла, і дагэтуль цьвёрды ў сваёй беззаганнасьці, а ты цьвяліў Мяне супроць яго, каб загубіць яго бязьвінна."},{"book":"ЁВА","chapter":"2","verse":"4","text":"І адказаў сатана Госпаду і сказаў: скуру за скуру, а за жыцьцё сваё аддасьць чалавек усё, што ёсьць у яго;"},{"book":"ЁВА","chapter":"2","verse":"5","text":"але працягні руку Тваю і дакраніся да косткі ягонай і плоці ягонай, - ці дабраславіць ён Цябе?"},{"book":"ЁВА","chapter":"2","verse":"6","text":"І сказаў Гасподзь сатане: вось, ён у руцэ тваёй, толькі душу ягоную ашчадзі."},{"book":"ЁВА","chapter":"2","verse":"7","text":"І адышоў сатана ад аблічча Гасподняга і пабіў Ёва праказаю лютаю ад падэшвы нагі ягонай па самае цемя ягонае."},{"book":"ЁВА","chapter":"2","verse":"8","text":"І ўзяў ён сабе чарапічыну, каб скабліць сябе ёю, і сеў у попел."},{"book":"ЁВА","chapter":"2","verse":"9","text":"І сказала яму жонка ягоная: ты ўсё яшчэ цьвёрды ў беззаганнасьці тваёй! згань Бога і памры."},{"book":"ЁВА","chapter":"2","verse":"10","text":"Але ён сказаў ёй: ты гаворыш, як неразумная. Няўжо добрае мы будзем прымаць ад Бога, а благога ня будзем прымаць? Ва ўсім гэтым не зграшыў Ёў вуснамі сваімі."},{"book":"ЁВА","chapter":"2","verse":"11","text":"І пачулі трое сяброў Ёва пра ўсе гэтыя нягоды, што спасьціглі яго, і пайшлі кожны з свайго месца: Эліфаз Фэманіцянін, Вілдад Савхэянін і Сафар Нааміцянін, і сышліся, каб ісьці разам бедаваць зь ім і суцяшаць яго."},{"book":"ЁВА","chapter":"2","verse":"12","text":"І падняўшы вочы свае здалёку, яны не пазналі яго; і ўзвысілі голас свой і загаласілі; і падраў кожны вопратку на сабе, і кідалі пыл над галовамі сваімі пад неба."},{"book":"ЁВА","chapter":"2","verse":"13","text":"І сядзелі зь ім на зямлі сем дзён і сем ночаў; і ніхто не казаў яму ні слова, бо бачылі, што пакута яго вельмі вялікая."}]}