{"data":[{"book":"1 ЦАРСТВАЎ","chapter":"5","verse":"1","text":"А Філістымляне ўзялі каўчэг Божы і прынесьлі яго з Авэн-Эзэра ў Азот."},{"book":"1 ЦАРСТВАЎ","chapter":"5","verse":"2","text":"І ўзялі Філістымляне каўчэг Божы, і ўнесьлі яго ў храм Дагона, і паставілі яго каля Дагона."},{"book":"1 ЦАРСТВАЎ","chapter":"5","verse":"3","text":"І ўсталі Азацяне рана на другі дзень, і вось, Дагон ляжыць тварам сваім да зямлі перад каўчэгам Гасподнім. І ўзялі яны Дагона і зноў паставілі яго на сваё месца."},{"book":"1 ЦАРСТВАЎ","chapter":"5","verse":"4","text":"І ўсталі яны раніцай на другі дзень, і вось, Дагон ляжыць ніцма на зямлі перад каўчэгам Гасподнім; галава Дагонава і абедзьве нагі яго і абедзьве рукі ягоныя адцятыя, кожная асобна, на парозе, засталося толькі тулава Дагонава."},{"book":"1 ЦАРСТВАЎ","chapter":"5","verse":"5","text":"Таму жрацы Дагонавы і ўсе, хто прыходзіў у капішча Дагона ў Азот, ня ступаюць на парог Дагонаў да сёньня."},{"book":"1 ЦАРСТВАЎ","chapter":"5","verse":"6","text":"І ацяжэла рука Гасподняя над Азацянамі, і Ён пабіваў іх і пакараў іх пакутлівымі нарасьцямі, у Азоце і ў навакольлі яго."},{"book":"1 ЦАРСТВАЎ","chapter":"5","verse":"7","text":"І ўгледзелі гэта Азацяне і сказалі: хай не застанецца каўчэг Бога Ізраілевага ў нас, бо цяжкая рука ў Яго і для нас і для Дагона, бога нашага."},{"book":"1 ЦАРСТВАЎ","chapter":"5","verse":"8","text":"І паслалі, і сабралі да сябе ўсіх уладароў Філістымскіх, і сказалі: што нам рабіць з каўчэгам Бога Ізраілевага? І сказалі: няхай каўчэг Бога Ізраілевага пяройдзе ў Гэт. І адправілі каўчэг Бога Ізраілевага ў Гэт."},{"book":"1 ЦАРСТВАЎ","chapter":"5","verse":"9","text":"Пасьля таго, як адправілі яго, была рука Гасподняя на горадзе - жудасьць вельмі вялікая, і пабіў Гасподзь жыхароў горада ад малога да вялікага, і паказаліся на іх нарасьці."},{"book":"1 ЦАРСТВАЎ","chapter":"5","verse":"10","text":"І паслалі яны каўчэг Божы ў Аскалон. І калі прыйшоў каўчэг Божы ў Аскалон, заенчылі Аскаланіцяне, кажучы: прынесьлі да нас каўчэг Бога Ізраілевага, каб аддаць сьмерці нас і народ наш."},{"book":"1 ЦАРСТВАЎ","chapter":"5","verse":"11","text":"І паслалі, і сабралі ўсіх уладароў Філістымскіх, і сказалі: вышліце каўчэг Бога Ізраілевага; няхай ён вернецца на сваё месца, каб ня ўсьмерціў ён нас і народ наш. Бо сьмяротная жудасьць была на ўсім горадзе: вельмі ацяжэла рука Божая на іх."},{"book":"1 ЦАРСТВАЎ","chapter":"5","verse":"12","text":"І тыя, якія не памерлі, пакараныя былі нарасьцямі, так што енк горада падымаўся да нябёсаў."}]}