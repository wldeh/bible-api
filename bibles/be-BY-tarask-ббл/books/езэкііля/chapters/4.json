{"data":[{"book":"ЕЗЭКІІЛЯ","chapter":"4","verse":"1","text":"І ты, сыне чалавечы, вазьмі сабе цагліну і пакладзі яе перад сабою, і накрэсьлі на ёй горад Ерусалім;"},{"book":"ЕЗЭКІІЛЯ","chapter":"4","verse":"2","text":"і наладзь аблогу супроць яго і зрабі ўмацаваньне супроць яго, і насып вал вакол яго і разьмясьці табар супроць яго, і расстаў вакол супроць яго сьценабітныя машыны;"},{"book":"ЕЗЭКІІЛЯ","chapter":"4","verse":"3","text":"і вазьмі сабе жалезную дошку і пастаў яе, як бы жалезную сьцяну паміж табою і горадам, і зьвярні на яго аблічча тваё, і ён будзе ў аблозе, і ты аблягай яго. Гэта будзе азнака дому Ізраілеваму."},{"book":"ЕЗЭКІІЛЯ","chapter":"4","verse":"4","text":"А ты кладзіся на левы бок твой і паглядзі на яго беззаконьне, на правіны дому Ізраілевага: па ліку дзён, колькі будзеш ляжаць на ім, ты будзеш несьці беззаконьне іхняе."},{"book":"ЕЗЭКІІЛЯ","chapter":"4","verse":"5","text":"І Я вызначыў табе гады беззаконьня іхняга лікам дзён: трыста дзевяноста дзён ты будзеш несьці беззаконьне дому Ізраілевага."},{"book":"ЕЗЭКІІЛЯ","chapter":"4","verse":"6","text":"І калі выканаеш гэта, дык другі раз кладзіся ўжо на правы бок, і сорак дзён нясі на сабе беззаконьне дому Юдавага, дзень за год, дзень за год Я вызначыў табе."},{"book":"ЕЗЭКІІЛЯ","chapter":"4","verse":"7","text":"І зьвярні аблічча тваё і аголеную правую руку тваю на аблогу Ерусаліма, і прароч супроць яго."},{"book":"ЕЗЭКІІЛЯ","chapter":"4","verse":"8","text":"Вось, я наклаў на цябе аковы, і ты не павернешся з аднаго боку на другі, пакуль ня выцерпіш дзён аблогі тваёй."},{"book":"ЕЗЭКІІЛЯ","chapter":"4","verse":"9","text":"Вазьмі сабе пшаніцы і ячменю, і бабоў і сачыўкі, і проса і вікі, і ўсып іх у адну пасудзіну, і зрабі сабе зь іх хлябы, па ліку дзён, якія ты будзеш ляжаць на баку тваім; трыста дзевяноста дзён ты будзеш есьці іх."},{"book":"ЕЗЭКІІЛЯ","chapter":"4","verse":"10","text":"І ежу тваю, якою будзеш карміцца, еж вагою, па дваццаць сікляў на дзень; ад часу да часу еж гэта."},{"book":"ЕЗЭКІІЛЯ","chapter":"4","verse":"11","text":"І ваду пі мераю, па шасьціне гіна пі, ад часу да часу пі так."},{"book":"ЕЗЭКІІЛЯ","chapter":"4","verse":"12","text":"І еж, як ячныя ляпёшкі, і пячы іх на вачах у іх на чалавечым кале."},{"book":"ЕЗЭКІІЛЯ","chapter":"4","verse":"13","text":"І сказаў Гасподзь: так сыны Ізраілевыя будуць есьці нячысты хлеб свой сярод тых народаў, да якіх Я выганю іх."},{"book":"ЕЗЭКІІЛЯ","chapter":"4","verse":"14","text":"Тады сказаў я: о, Госпадзе Божа! душа мая ніколі не апаганьвалася, і мярцьвяціны і зьверам разадранага я ня еў ад маладосьці маёй да сёньня; і ніякае нячыстае мяса не ўваходзіла ў вусны мае."},{"book":"ЕЗЭКІІЛЯ","chapter":"4","verse":"15","text":"І сказаў Ён мне: вось, Я дазваляю табе, замест чалавечага калу, каровін памёт, і на ім гатуй хлеб твой."},{"book":"ЕЗЭКІІЛЯ","chapter":"4","verse":"16","text":"І сказаў мне: сыне чалавечы! вось, Я струшчу ў Ерусаліме хлебную апору, і будуць есьці хлеб вагою і ў смутку і ваду будуць піць мераю і ў паныласьці;"},{"book":"ЕЗЭКІІЛЯ","chapter":"4","verse":"17","text":"бо ў іх будзе нястача хлеба і вады; і яны з жахам будуць глядзець адно на аднаго і змарнеюць у грахоўнасьці сваёй."}]}