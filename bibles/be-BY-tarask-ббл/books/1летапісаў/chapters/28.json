{"data":[{"book":"1 ЛЕТАПІСАЎ","chapter":"28","verse":"1","text":"І сабраў Давід у Ерусаліме ўсіх правадыроў Ізраільскіх, начальнікаў плямёнаў і начальнікаў аддзелаў, якія служылі цару, і тысячнікаў, і сотнікаў, і наглядчыкаў за маёмасьцю і статкамі цара і сыноў ягоных зь еўнухамі, ваеначальнікаў і ўсіх адважных мужоў."},{"book":"1 ЛЕТАПІСАЎ","chapter":"28","verse":"2","text":"І стаў Давід цар на ногі свае і сказаў: паслухайце мяне, браты мае і народ мой! было ў мяне на сэрцы пабудаваць дом спакою для каўчэга запавета Гасподняга і ў падножжа нагам Бога нашага, і патрэбнае для будаўніцтва я падрыхтаваў."},{"book":"1 ЛЕТАПІСАЎ","chapter":"28","verse":"3","text":"Але Бог сказаў мне: ня будуй дома імю Майму, бо ты чалавек ваяўнічы і праліваў кроў."},{"book":"1 ЛЕТАПІСАЎ","chapter":"28","verse":"4","text":"Аднак жа выбраў Гасподзь Бог Ізраілеў мяне з усяго дома майго, каб быць мне царом над Ізраілем вечна, бо Юду выбраў Ён князем, а ў доме Юды дом бацькі майго, а з сыноў бацькі майго мяне ўдабраволіў паставіць царом над усім Ізраілем,"},{"book":"1 ЛЕТАПІСАЎ","chapter":"28","verse":"5","text":"з усіх жа сыноў маіх, - бо многа сыноў даў мне Гасподзь, - Ён выбраў Саламона, сына майго, сядзець на троне царства Гасподняга над Ізраілем,"},{"book":"1 ЛЕТАПІСАЎ","chapter":"28","verse":"6","text":"і сказаў мне: Саламон, сын твой, пабудуе дом Мой і двары Мае, бо Я выбраў яго Сабе ў сыны, і Я буду яму бацькам,"},{"book":"1 ЛЕТАПІСАЎ","chapter":"28","verse":"7","text":"і сьцьверджу царства яго навечна, калі ён будзе цьвёрды ў выкананьні запаведзяў Маіх і пастановаў Маіх, як да сёньня."},{"book":"1 ЛЕТАПІСАЎ","chapter":"28","verse":"8","text":"І цяпер перад вачыма ўсяго Ізраіля, сходу Гасподняга і ў вушы Бога нашага кажу: захоўвайце і трымайцеся ўсіх запаведзяў Госпада Бога вашага, каб валодаць вам гэтаю добраю зямлёю, і пакінуць яе пасьля сябе ў спадчыну дзецям сваім навек."},{"book":"1 ЛЕТАПІСАЎ","chapter":"28","verse":"9","text":"І ты, Саламоне, сыне мой, ведай Бога бацькі твайго і служы Яму ад усяго сэрца і ад усёй душы, бо Гасподзь выпрабоўвае ўсе сэрцы і ведае ўсе рухі думак. Калі будзеш ісьціць Яго, дык знойдзеш Яго, а калі пакінеш Яго, Ён пакіне цябе назаўсёды."},{"book":"1 ЛЕТАПІСАЎ","chapter":"28","verse":"10","text":"Глядзі ж, калі Гасподзь выбраў цябе пабудаваць дом для сьвятыні, будзь цьвёрды і рабі."},{"book":"1 ЛЕТАПІСАЎ","chapter":"28","verse":"11","text":"І аддаў Давід Саламону, сыну свайму, чарцёж бабінца і дамоў яго, і кладовак яго, і межаў яго, і ўнутраных пакояў яго, і дома для каўчэга,"},{"book":"1 ЛЕТАПІСАЎ","chapter":"28","verse":"12","text":"і чарцёж усяго, што было ў яго на душы двароў дома Гасподняга і ўсіх пакояў вакол, скарбніц дома Божага і скарбніц рэчаў прысьвечаных,"},{"book":"1 ЛЕТАПІСАЎ","chapter":"28","verse":"13","text":"і сьвятарскіх і лявіцкіх аддзяленьняў, і ўсякай службовай дзейнасьці ў доме Гасподнім, і ўсяго службовага посуду дома Гасподняга,"},{"book":"1 ЛЕТАПІСАЎ","chapter":"28","verse":"14","text":"залатых рэчаў, з пазнакаю вагі, для ўсякай службовай пасудзіны, усіх рэчаў срэбраных, з пазнакаю вагі, для ўсякай пасудзіны службовай."},{"book":"1 ЛЕТАПІСАЎ","chapter":"28","verse":"15","text":"І даў золата на сьвяцільні і залатыя лампады, з пазнакаю вагі кожнай сьвяцільні і лампады яго, таксама сьвяцільняў срэбраных, з пазнакаю вагі кожнай сьвяцільні і лампады яго, гледзячы па службовым прызначэньні кожнай сьвяцільні;"},{"book":"1 ЛЕТАПІСАЎ","chapter":"28","verse":"16","text":"і золата для сталоў пакладных хлябоў, для кожнага залатога стала, і срэбра для сталоў срэбраных,"},{"book":"1 ЛЕТАПІСАЎ","chapter":"28","verse":"17","text":"і відэльцаў, і чараў і крапільніц з чыстага золата, і залатых місак, з пазнакаю вагі кожнай місы, і срэбраных міс, з пазнакаю вагі кожнай місы,"},{"book":"1 ЛЕТАПІСАЎ","chapter":"28","verse":"18","text":"і для ахвярніка дымленьня зьлітага золата з пазнакаю вагі, і зладжваньня калясніцы з залатымі херувімамі, якія прасьціраюць крылы і пакрываюць каўчэг запавета Гасподняга."},{"book":"1 ЛЕТАПІСАЎ","chapter":"28","verse":"19","text":"Усё гэта ў пісаньні ад Госпада, казаў Давід, як Ён навёў мяне на розум на ўсе пабудовы."},{"book":"1 ЛЕТАПІСАЎ","chapter":"28","verse":"20","text":"І сказаў Давід сыну свайму Саламону: будзь цьвёрды і мужны, і прыступай да справы, ня бойся і не жахайся, бо Гасподзь Бог, Бог мой, з табою; Ён не адступіць ад цябе і не пакіне цябе, пакуль ня ўчыніш усёй дзеі, якая патрабуецца для дома Гасподняга."},{"book":"1 ЛЕТАПІСАЎ","chapter":"28","verse":"21","text":"І вось аддзелы сьвятароў і лявітаў, дзеля ўсялякай службы пры доме Божым. І ў цябе ёсьць дзеля ўсякай дзеі руплівыя людзі, майстры на ўсякую працу, і начальнікі і ўвесь народ гатовы да ўсіх тваіх загадаў."}]}