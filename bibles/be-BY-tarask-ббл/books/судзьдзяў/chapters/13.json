{"data":[{"book":"СУДЗЬДЗЯЎ","chapter":"13","verse":"1","text":"Сыны Ізраілевыя і далей рабілі ліхое перад вачыма Госпада, і аддаў іх Гасподзь у рукі Філістымлянам на сорак гадоў."},{"book":"СУДЗЬДЗЯЎ","chapter":"13","verse":"2","text":"Тым часам быў чалавек з Цоры, ад племя Данавага, імем Маной; жонка ў яго была няплодная і не радзіла."},{"book":"СУДЗЬДЗЯЎ","chapter":"13","verse":"3","text":"І зьявіўся анёл Гасподні жонцы і сказаў ёй: вось, ты няплодная і ня родзіш; але зачнеш і народзіш сына;"},{"book":"СУДЗЬДЗЯЎ","chapter":"13","verse":"4","text":"але глядзі, ня пі віна і сікеру і ня еж нічога нячыстага;"},{"book":"СУДЗЬДЗЯЎ","chapter":"13","verse":"5","text":"бо вось, ты зачнеш і народзіш сына, і брытва не кранецца галавы ягонай, бо ад самага чэрава дзіця гэтае будзе назарэем Божым, і ён пачне ратаваць Ізраіля ад рукі Філістымлянаў."},{"book":"СУДЗЬДЗЯЎ","chapter":"13","verse":"6","text":"Жонка прыйшла і сказала мужу свайму: чалавек Божы прыходзіў да мяне, у якога выгляд, як у анёла Божага, вельмі пачцівы; я ня спыталася ў яго, адкуль ён, і ён не сказаў мне імя свайго;"},{"book":"СУДЗЬДЗЯЎ","chapter":"13","verse":"7","text":"ён сказаў мне: «вось, ты зачнеш і народзіш сына; дык ня пі віна і сікеру і ня еж нічога нячыстага, бо дзіця ад самага чэрава да сьмерці сваёй будзе назарэй Божы»."},{"book":"СУДЗЬДЗЯЎ","chapter":"13","verse":"8","text":"Маной памаліўся Госпаду і сказаў: Госпадзе! няхай прыйдзе зноў да нас чалавек Божы, якога пасылаў Ты, і навучыць нас, што нам рабіць зь дзіцём, якое мае нарадзіцца."},{"book":"СУДЗЬДЗЯЎ","chapter":"13","verse":"9","text":"І пачуў Бог голас Маноя, і анёл Божы зноў прыйшоў да жонкі, калі яна была ў полі, і Маноя, мужа яе, ня было зь ёю."},{"book":"СУДЗЬДЗЯЎ","chapter":"13","verse":"10","text":"Жонка адразу пабегла і паведаміла мужу свайму і сказала яму: вось, зьявіўся мне чалавек, які прыходзіў тады."},{"book":"СУДЗЬДЗЯЎ","chapter":"13","verse":"11","text":"Маной устаў і пайшоў з жонкаю сваёю, і прыйшоў да таго чалавека і сказаў яму: ці той ты чалавек, які гаварыў з гэтаю жанчынаю? Анёл сказаў: я."},{"book":"СУДЗЬДЗЯЎ","chapter":"13","verse":"12","text":"І сказаў Маной: дык вось, калі спраўдзіцца слова тваё, як нам абыходзіцца зь дзіцём гэтым і што рабіць зь ім?"},{"book":"СУДЗЬДЗЯЎ","chapter":"13","verse":"13","text":"Анёл Гасподні сказаў Маною: хай ён асьцерагаецца ўсяго, пра што я сказаў жонцы;"},{"book":"СУДЗЬДЗЯЎ","chapter":"13","verse":"14","text":"хай ня есць нічога, што родзіць вінаградная лаза; хай ня п'е віна і сікеру і ня есьць нічога нячыстага і пільнуецца ўсяго, што я загадаў ёй."},{"book":"СУДЗЬДЗЯЎ","chapter":"13","verse":"15","text":"І сказаў Маной анёлу Гасподняму: дазволь цябе затрымаць, пакуль мы не прыгатуем табе казьляня."},{"book":"СУДЗЬДЗЯЎ","chapter":"13","verse":"16","text":"Анёл Гасподні сказаў Маною: хоць бы ты і ўтрымаў мяне, але я ня буду есьці хлеба твайго; а калі хочаш учыніць цэласпаленьне Госпаду, дык учыні яго. А Маной жа ня ведаў, што гэта анёл Гасподні."},{"book":"СУДЗЬДЗЯЎ","chapter":"13","verse":"17","text":"І сказаў Маной анёлу Гасподняму: якое тваё імя? каб мы цябе ўславілі, калі спраўдзіцца слова тваё."},{"book":"СУДЗЬДЗЯЎ","chapter":"13","verse":"18","text":"Анёл Гасподні сказаў яму: што ты пытаеш пра імя маё? яно таямнічае."},{"book":"СУДЗЬДЗЯЎ","chapter":"13","verse":"19","text":"І ўзяў Маной казьляня і хлебнае прынашэньне і ўчыніў Госпаду на камені. І зрабіў Ён цуд, які бачылі Маной і жонка ягоная."},{"book":"СУДЗЬДЗЯЎ","chapter":"13","verse":"20","text":"Калі полымя пачало падымацца ад ахвярніка да неба, анёл Гасподні падняўся ў полымі ахвярніка. Убачыўшы гэта, Маной і жонка ўпалі тварам на зямлю."},{"book":"СУДЗЬДЗЯЎ","chapter":"13","verse":"21","text":"І нябачны зрабіўся анёл Гасподні Маною і жонцы ягонай. Тады Маной даведаўся, што гэта анёл Гасподні."},{"book":"СУДЗЬДЗЯЎ","chapter":"13","verse":"22","text":"І сказаў Маной жонцы сваёй: мабыць, мы памрэм, бо бачылі мы Бога."},{"book":"СУДЗЬДЗЯЎ","chapter":"13","verse":"23","text":"Жонка яго сказала яму: калі б Гасподзь хацеў сьмерці нашай, дык ня прыняў бы з рук нашых цэласпаленьня і хлебнага прынашэньня, і не паказаў бы нам усяго таго, і цяпер не адкрыў бы нам гэтага."},{"book":"СУДЗЬДЗЯЎ","chapter":"13","verse":"24","text":"І нарадзіла жонка сына і дала яму імя: Самсон. І расло дзіця, і дабраслаўляў яго Гасподзь."},{"book":"СУДЗЬДЗЯЎ","chapter":"13","verse":"25","text":"І пачаў Дух Гасподні дзейнічаць у ім у табары Данавым, паміж Цораю і Эстаолам."}]}