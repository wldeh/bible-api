{"data":[{"book":"БЫЦЦЁ","chapter":"22","verse":"1","text":"І было, пасьля гэтых падзей Бог спакушаў Абрагама і сказаў яму: Абрагаме! Ён сказаў: вось я."},{"book":"БЫЦЦЁ","chapter":"22","verse":"2","text":"Бог сказаў: вазьмі сына твайго, адзінага твайго, якога ты любіш, Ісаака; і ідзі ў зямлю Морыя і там прынясі яго на цэласпаленьне на адной з гор, пра якую Я скажу табе."},{"book":"БЫЦЦЁ","chapter":"22","verse":"3","text":"Абрагам устаў з самага рана, асядлаў асла свайго, узяў з сабою двух падлеткаў сваіх і Ісаака, сына свайго; накалоў дроў на цэласпаленьне і ўстаўшы пайшоў да месца, пра якое сказаў яму Бог."},{"book":"БЫЦЦЁ","chapter":"22","verse":"4","text":"На трэці дзень Абрагам узьвёў вочы свае і ўбачыў тое месца здалёк."},{"book":"БЫЦЦЁ","chapter":"22","verse":"5","text":"І сказаў Абрагам падлеткам сваім: застаньцеся тут з аслом; а я і сын пойдзем туды і паклонімся, і вернемся да вас."},{"book":"БЫЦЦЁ","chapter":"22","verse":"6","text":"І ўзяў Абрагам дровы на цэласпаленьне і паклаў на Ісаака, сына свайго; узяў у рукі агонь і нож, і пайшлі абодва разам."},{"book":"БЫЦЦЁ","chapter":"22","verse":"7","text":"І пачаў Ісаак гаварыць Абрагаму, бацьку свайму, і сказаў: бацька мой! Ён адказаў: вось я, сыне мой. Ён сказаў: вось агонь і дровы, дзе ж ягня на цэласпаленьне?"},{"book":"БЫЦЦЁ","chapter":"22","verse":"8","text":"Абрагам сказаў: Бог нагледзіць сабе ягня на цэласпаленьне, сыне мой. І яны ішлі абодва разам"},{"book":"БЫЦЦЁ","chapter":"22","verse":"9","text":"і прыйшлі на месца, пра якое сказаў яму Бог; і зладзіў там Абрагам ахвярнік, расклаў дровы і, зьвязаўшы сына свайго Ісаака, паклаў яго на ахвярнік паўзьверх дроў."},{"book":"БЫЦЦЁ","chapter":"22","verse":"10","text":"І падняў Абрагам руку сваю і ўзяў нож, каб закалоць сына свайго."},{"book":"БЫЦЦЁ","chapter":"22","verse":"11","text":"Але анёл Гасподні заклікаў яго зь неба і сказаў: Абрагаме! Абрагаме! Ён сказаў: вось я."},{"book":"БЫЦЦЁ","chapter":"22","verse":"12","text":"Анёл сказаў: не падымай рукі тваёй на хлопчыка, і не рабі зь ім нічога; бо цяпер Я ведаю, што баішся ты Бога і не пашкадаваў сына твайго, адзінага твайго, дзеля Мяне."},{"book":"БЫЦЦЁ","chapter":"22","verse":"13","text":"І ўзьвёў Абрагам вочы свае і ўбачыў: і вось, за ім баран, які заблытаўся ў гушчобе рагамі сваімі. Абрагам пайшоў, узяў барана і прынёс яго на цэласпаленьне замест сына свайго."},{"book":"БЫЦЦЁ","chapter":"22","verse":"14","text":"І даў Абрагам назву месцу таму: Ягова-ірэ. Таму і сёньня гаворыцца: на гары Яговы ўгледзіцца."},{"book":"БЫЦЦЁ","chapter":"22","verse":"15","text":"І другі раз заклікаў анёл Гасподні зь неба"},{"book":"БЫЦЦЁ","chapter":"22","verse":"16","text":"і сказаў: Сабою прысягаю, кажа Гасподзь, што так, як ты зрабіў гэта і не пашкадаваў сына твайго, адзінага твайго,"},{"book":"БЫЦЦЁ","chapter":"22","verse":"17","text":"дык Я дабраслаўляючы дабраслаўлю цябе і множачы памножу семя тваё гарадамі ворагаў сваіх;"},{"book":"БЫЦЦЁ","chapter":"22","verse":"18","text":"і дабраславяцца ў семені тваім усе народы зямлі за тое, што ты паслухаўся голасу Майго."},{"book":"БЫЦЦЁ","chapter":"22","verse":"19","text":"І вярнуўся Абрагам да хлопчыкаў сваіх, і ўсталі і пайшлі разам у Вірсавію; і жыў Абрагам у Вірсавіі."},{"book":"БЫЦЦЁ","chapter":"22","verse":"20","text":"Пасьля гэтых падзей Абрагаму абвясьцілі, сказаўшы: вось, і Мілка нарадзіла Нахору, брату твайму, сыноў:"},{"book":"БЫЦЦЁ","chapter":"22","verse":"21","text":"Уца, першынца ягонага, Вуза, брата гэтаму, Кемуіла, бацьку Арамавага,"},{"book":"БЫЦЦЁ","chapter":"22","verse":"22","text":"Кесэда, Хазо, Пілдаша, Ідлафа і Ватуіла;"},{"book":"БЫЦЦЁ","chapter":"22","verse":"23","text":"ад Ватуіла нарадзілася Рэбэка. Васьмёх гэтых нарадзіла Мілка Нахору, брату Абрагамаваму;"},{"book":"БЫЦЦЁ","chapter":"22","verse":"24","text":"і наложніца ягоная, якую звалі Рэума, таксама нарадзіла Тэваха, Гахама, Тахаша і Мааху."}]}