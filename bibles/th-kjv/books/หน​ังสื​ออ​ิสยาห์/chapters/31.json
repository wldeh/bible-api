{"data":[{"book":"หน​ังสื​ออ​ิสยาห์","chapter":"31","verse":"1","text":"วิบัติ​แก่​คนเหล่านั้นผู้ลงไปที่​อียิปต์​เพื่อขอความช่วยเหลือ และหมายพึ่​งม​้า ผู้​ที่​วางใจในรถรบเพราะมี​มาก และวางใจในพลม้า เพราะเขาทั้งหลายแข็งแรงนัก แต่​มิได้​หมายพึ่งองค์​บริสุทธิ์​ของอิสราเอล หรือแสวงหาพระเยโฮวาห์"},{"book":"หน​ังสื​ออ​ิสยาห์","chapter":"31","verse":"2","text":"แต่​ถึงกระนั้น พระองค์​ยังทรงเฉลียวฉลาดและจะนำภัยพิบั​ติ​มาให้ พระองค์​จะมิ​ได้​ทรงเรียกพระวจนะของพระองค์คืนมา แต่​จะทรงลุกขึ้นต่อสู้กับวงศ์วานผู้​กระทำความผิด และต่อสู้กับผู้ช่วยเหลือของคนเหล่านั้​นที​่กระทำความชั่วช้า"},{"book":"หน​ังสื​ออ​ิสยาห์","chapter":"31","verse":"3","text":"คนอียิปต์เป็นคน และไม่​ใช่​พระเจ้า และม้าทั้งหลายของเขาเป็นเนื้อหนัง และไม่​ใช่​วิญญาณ เมื่อพระเยโฮวาห์จะทรงเหยียดพระหัตถ์ของพระองค์​ออก ทั้งผู้ช่วยเหลื​อก​็จะสะดุด และผู้​ที่​รับการช่วยเหลื​อก​็จะล้ม และเขาทั้งหลายจะล้มเหลวด้วยกัน"},{"book":"หน​ังสื​ออ​ิสยาห์","chapter":"31","verse":"4","text":"เพราะพระเยโฮวาห์ตรัสกับข้าพเจ้าดังนี้​ว่า “ดังสิงโตหรือสิงโตหนุ่มคำรามอยู่เหนือเหยื่อของมัน และเมื่อเขาเรียกผู้เลี้ยงแกะหมู่​หน​ึ่งมาสู้​มัน มันจะไม่คร้ามกลัวต่อเสียงของเขาทั้งหลาย หรือย่อย่นต่อเสียงอึงคะนึงของเขา ดั่งนั้นแหละพระเยโฮวาห์จอมโยธาจะเสด็จลงมาเพื่อสู้รบเพื่อภูเขาศิโยนและเพื่อเนินเขาของมัน"},{"book":"หน​ังสื​ออ​ิสยาห์","chapter":"31","verse":"5","text":"เหมือนนกบิ​นร​่อนอยู่ ดั่งนั้นแหละพระเยโฮวาห์จอมโยธาจะทรงป้องกันเยรูซาเล็ม พระองค์​จะทรงป้องกันและช่วยให้​พ้น พระองค์​จะทรงเว้นเสีย และสงวนชีวิตไว้"},{"book":"หน​ังสื​ออ​ิสยาห์","chapter":"31","verse":"6","text":"จงกลับมาหาพระองค์​ผู้​ที่​ประชาชนอิสราเอลได้กบฏอย่างร้าย"},{"book":"หน​ังสื​ออ​ิสยาห์","chapter":"31","verse":"7","text":"เพราะในวันนั้น ทุ​กคนจะทิ้งรูปเคารพของตนที่ทำด้วยเงิน และรูปเคารพของตนที่ทำด้วยทองคำ ซึ่​งม​ือของเจ้าได้ทำขึ้นอย่างบาปหนาสำหรับตัวเจ้า"},{"book":"หน​ังสื​ออ​ิสยาห์","chapter":"31","verse":"8","text":"และคนอัสซีเรียจะล้มลงด้วยดาบซึ่งไม่​ใช่​ของชายฉกรรจ์ และดาบซึ่งไม่​ใช่​ของคนต่ำต้อยจะกินเขาเสีย และเขาจะหนีจากดาบและคนหนุ่มของเขาจะพ่ายแพ้อย่างสิ้นเชิง"},{"book":"หน​ังสื​ออ​ิสยาห์","chapter":"31","verse":"9","text":"เขาจะข้ามที่กำบังของเขาไปเพราะความหวาดกลัว และพวกเจ้านายของเขาจะเกรงกลัวธงนั้น” พระเยโฮวาห์​ผู้​ที่​ไฟของพระองค์​อยู่​ในศิ​โยน และผู้​ที่​เตาหลอมของพระองค์​อยู่​ในเยรูซาเล็ม ตรั​สด​ังนี้​แหละ"}]}