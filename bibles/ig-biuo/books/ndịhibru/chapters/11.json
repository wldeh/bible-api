{"data":[{"book":"Ndị Hibru","chapter":"11","verse":"1","text":"Ugbu a, okwukwe bụ inwe obi ike banyere ihe ndị a na-ele anya ha na inwe owuweanya banyere ihe a na-ahụbeghị anya."},{"book":"Ndị Hibru","chapter":"11","verse":"2","text":"Nʼihi na ọ bụ site nʼokwukwe ka e ji gbaara ndị ochie ama."},{"book":"Ndị Hibru","chapter":"11","verse":"3","text":"Ọ bụ site nʼokwukwe ka anyị ji ghọta na e mere ụwa na ihe niile anyị na-ahụ anya site nʼokwu Chineke. Nʼihi nke a, ihe anyị na-ahụ anya ugbu a bụ ihe e mere site nʼihe anyị na-adịghị ahụ anya."},{"book":"Ndị Hibru","chapter":"11","verse":"4","text":"Ebel sitere nʼokwukwe chụọ aja dị mma nye Chineke karịa aja nke Ken chụrụ; nke e si na ya gụnye ya nʼonye ezi omume. Chineke kwuru okwu banyere onyinye ya. Ma ugbu a, ọ bụ ezie na ọ nwụọlarị ma ọ ka na-ekwu okwu site nʼokwukwe."},{"book":"Ndị Hibru","chapter":"11","verse":"5","text":"E sitere nʼokwukwe kupu Enọk nke pụtara na ọ nwụghị anwụ, a hụkwaghị ya ọzọ nʼihi na Chineke akpọrọla ya.11:5 Jen 5:24 Ma tupu e kuru ya, e mere ka anyị mara na ọ mere ihe masịrị Chineke."},{"book":"Ndị Hibru","chapter":"11","verse":"6","text":"Ọ bụ ihe siri ike mmadụ ime ihe ga-atọ ya ụtọ ma ọ bụrụ na onye ahụ enweghị okwukwe. Nʼihi na onye na-abịakwute Chineke nso aghaghị ikwe na ọ dị. Na ọ bụkwa onye na-akwụghachi onye ọbụla na-achọsi ya ike ụgwọ."},{"book":"Ndị Hibru","chapter":"11","verse":"7","text":"Site nʼokwukwe, Noa, onye nke a dọrọ aka na ntị gbasara ihe ndị a na-ahụbeghị anya, gere ntị ma ruo ụgbọ mmiri maka nzọpụta nke ezinaụlọ ya. Site na nke a, ọ mara ụwa ikpe, ma bụrụ onye nketa nke ezi omume sitere nʼokwukwe."},{"book":"Ndị Hibru","chapter":"11","verse":"8","text":"Site nʼokwukwe, Ebraham rubere isi mgbe a kpọrọ ya ka ọ hapụ, gaa nʼala ahụ nke ọ ga-enweta dịka ihe nketa. Ọ gawara nʼamaghị ebe ọ na-aga."},{"book":"Ndị Hibru","chapter":"11","verse":"9","text":"Okwukwe ka o jiri biri dịka ọbịa nʼala ahụ e kwere ya na nkwa, na-ebi nʼụlọ ikwu, ya na Aịzik na Jekọb, bụ ndị e kwere ya na ha otu nkwa ahụ."},{"book":"Ndị Hibru","chapter":"11","verse":"10","text":"Nʼihi na ọ na-ele anya ala ahụ nke nwere ntọala, nke onye tụrụ atụmatụ ya ma wuokwa ya bụ Chineke."},{"book":"Ndị Hibru","chapter":"11","verse":"11","text":"Site nʼokwukwe ọ natara ike ọmụmụ. Ọ bụ ezie na ọ gafeela oge ịmụta nwa, ọ bụladị Sera nʼonwe ya bụ nwanyị aga, nʼihi na ọ gụrụ onye ahụ kwere ya nkwa dị ka onye kwesiri ntụkwasị obi."},{"book":"Ndị Hibru","chapter":"11","verse":"12","text":"Ya mere site nʼotu onye a, onye a gụrụ dị ka onye nwụrụ anwụ ka e si nweta ụmụ ndị ọnụọgụgụ ha dị ka kpakpando dị na mbara eluigwe, dị ka aja dị nʼakụkụ osimiri."},{"book":"Ndị Hibru","chapter":"11","verse":"13","text":"Ndị a niile nwere okwukwe nwụrụ na-anataghị nkwa ahụ, ma site nʼebe dị anya ha hụrụ ma nabatakwa nkwa ndị a. Ha kwupụtakwara na ha bụ ndị ọbịa na ndị mba ọzọ nʼụwa."},{"book":"Ndị Hibru","chapter":"11","verse":"14","text":"Ndị na-ekwu otu a na-ezipụta na ha na-ele anya obodo nke aka ha."},{"book":"Ndị Hibru","chapter":"11","verse":"15","text":"Ọ bụrụ na ha na-eche echiche banyere obodo nke ha hapụrụ, ha gaara enwe ohere ịlaghachi azụ."},{"book":"Ndị Hibru","chapter":"11","verse":"16","text":"Ma otu ọ dị, ha na-elesi anya ike maka obodo ahụ ka mma, bụ nke dị nʼeluigwe. Ya mere, ọ dịghị eme Chineke ihere ka a kpọ ya Chineke ha, nʼihi na o dozielara ha ebe obibi."},{"book":"Ndị Hibru","chapter":"11","verse":"17","text":"Site nʼokwukwe Ebraham ji Aịzik chụọ aja mgbe a nwalere ya. Onye ahụ natara ihe ndị ahụ e kwere nkwa, dị njikere iji otu nwa ahụ o nwere chụọ aja,"},{"book":"Ndị Hibru","chapter":"11","verse":"18","text":"ọ bụ ezie na Chineke kwuru maka ya, “Ọ bụ site nʼAịzik ka a ga-akpọ mkpụrụ gị aha.”11:18 Jen 21:12"},{"book":"Ndị Hibru","chapter":"11","verse":"19","text":"Ebraham chere na Chineke pụrụ ime ka onye nwụrụ anwụ site nʼọnwụ bilie, dịka ihe ịma atụ otu ahụ ka o mekwara, nʼihi na ọ nataghachikwara ya."},{"book":"Ndị Hibru","chapter":"11","verse":"20","text":"Ọ bụ okwukwe ka Aịzik jiri nye Jekọb na Ịsọ ngọzị banyere ihe dị nʼihu."},{"book":"Ndị Hibru","chapter":"11","verse":"21","text":"Ọ bụ okwukwe ka Jekọb ji gọzie ụmụ Josef nʼotu nʼotu tupu ọ nwụọ. Ọ kpọrọ isiala dịka ọ dabere nʼelu mkpanaka ya."},{"book":"Ndị Hibru","chapter":"11","verse":"22","text":"Nʼọgwụgwụ ndụ ya, Josef sitere nʼokwukwe kwuo banyere ọpụpụ ụmụ Izrel ma nyekwa ntụziaka banyere olili ọkpụkpụ ya."},{"book":"Ndị Hibru","chapter":"11","verse":"23","text":"Okwukwe ka nne na nna Mosis ji zobe ya ọnwa atọ mgbe a mụrụ ya, nʼihi na ha hụrụ na ọ bụ nwa mara mma. Ha atụkwaghị egwu iwu eze ala Ijipt bụ Fero nyere."},{"book":"Ndị Hibru","chapter":"11","verse":"24","text":"Site nʼokwukwe, Mosis e kweghị aza nwa ada Fero mgbe o tolitere."},{"book":"Ndị Hibru","chapter":"11","verse":"25","text":"Ọ họọrọ isoro ụmụ Chineke keta oke na mmegbu ha karịa inwe aṅụrị nke mmehie."},{"book":"Ndị Hibru","chapter":"11","verse":"26","text":"O kpebiri na ọ bụ ihe karịchara mma ịhụ ahụhụ nʼihi Kraịst, kama inweju akụ niile nke Ijipt afọ. Nʼihi na o nwere olileanya maka ụgwọ ọrụ dị nʼihu."},{"book":"Ndị Hibru","chapter":"11","verse":"27","text":"Okwukwe ka ọ ji hapụ Ijipt. Ọ tụghị egwu iwe eze, ma ọ tachịrị obi ya dịka ọ hụrụ onye ahụ a na-apụghị ịhụ anya."},{"book":"Ndị Hibru","chapter":"11","verse":"28","text":"O sitekwara nʼokwukwe debe Mmemme Ngabiga. O fesara ọbara ka onye mbibi nke ụmụ nwoke mbụ, hapụ ịmetụ ụmụ nwoke mbụ ndị Izrel aka."},{"book":"Ndị Hibru","chapter":"11","verse":"29","text":"Ha gafere Osimiri Uhie site nʼokwukwe dị ka a ga-asị na ọ bụ ala efu. Ma mgbe ndị Ijipt nwara ime nke a, mmiri lomiri ha niile."},{"book":"Ndị Hibru","chapter":"11","verse":"30","text":"Mgbidi Jeriko dara mgbe ha jiri okwukwe gaa ya gburugburu ụbọchị asaa."},{"book":"Ndị Hibru","chapter":"11","verse":"31","text":"Site nʼokwukwe, Rehab nwanyị akwụna esoghị ndị nnupu isi laa nʼiyi nʼihi na ọ nabatara ndị bịara inyochapụta obodo ahụ nʼudo."},{"book":"Ndị Hibru","chapter":"11","verse":"32","text":"Olee ihe ọzọ m ga-ekwu? Oge ga-agwụnahụ m ikwu gbasara Gidiọn, na Barak, na Samsin, na Jefta, na Devid, na Samuel na ndị amụma,"},{"book":"Ndị Hibru","chapter":"11","verse":"33","text":"ndị sitere nʼokwukwe merie ọtụtụ alaeze, kpeekwa ikpe nkwụmọtọ, natakwa nkwa e kwere, ndị mechiri ọnụ ọdụm."},{"book":"Ndị Hibru","chapter":"11","verse":"34","text":"Ha menyụrụ ọkụ dị egwu, gbanarị mma agha, nweta ike site nʼadịghị ike. Ha ghọkwara ndị dị ike nʼagha, chụlaa usuu ndị agha ndị mba ọzọ."},{"book":"Ndị Hibru","chapter":"11","verse":"35","text":"Ụmụ nwanyị natara ndị ha nwụrụ anwụ, site na mbilite nʼọnwụ. Ndị ọzọ naara ntaramahụhụ, ha jụrụ ịnata mgbapụta ka ha nwee ike nata mbilite nʼọnwụ ka mma."},{"book":"Ndị Hibru","chapter":"11","verse":"36","text":"E ji ụfọdụ mere ihe ọchị, tiekwa ha ihe otiti, ọ bụladị ike ha agbụ na ịtụ ha mkpọrọ."},{"book":"Ndị Hibru","chapter":"11","verse":"37","text":"A tụrụ ụfọdụ nkume, kwọbie ụfọdụ abụọ. E ji mma agha gbuo ụfọdụ. Ụfọdụ yi akpụkpọ ewu na akpụkpọ atụrụ jegharịa. Ụfọdụ bụkwa ndị dara ụkpa. A kpagburu ụfọdụ, ma mejọọkwa ndị ọzọ."},{"book":"Ndị Hibru","chapter":"11","verse":"38","text":"Ha wagharịrị nʼọzara na nʼugwu, nʼọgba nkume na nʼọnụ ala. Nʼanya ụwa, a gụrụ ha nʼihe efu."},{"book":"Ndị Hibru","chapter":"11","verse":"39","text":"A gbaara ezigbo ama nʼisi ndị a niile nʼihi okwukwe ha, ma ha anataghị ihe ahụ e kwere ha na nkwa."},{"book":"Ndị Hibru","chapter":"11","verse":"40","text":"Otu ọ dị, Chineke akwadoberela anyị ihe kaara anyị mma, ka a ghara ime ka ha zuo oke ma e wepụ anyị."}]}