{"data":[{"book":"LINJIILA YUUHANNA","chapter":"15","verse":"1","text":"O wi'i ɓe kadi: «Ko min woni daƴƴere tigi-tigiire nden, ko Baaba an woni Tutuɗo on."},{"book":"LINJIILA YUUHANNA","chapter":"15","verse":"2","text":"O taƴay kala salndu wonndu e an ndu rimataa, o feppita rimooji ɗin fow haa ɗi laaɓa fii yo ɗi ɓurtu rimude."},{"book":"LINJIILA YUUHANNA","chapter":"15","verse":"3","text":"Ɗun-le wuren on wonii laaɓuɓe sabu kongol ngol mi feɲɲinani on ngol."},{"book":"LINJIILA YUUHANNA","chapter":"15","verse":"4","text":"Awa duumee e humagol e an, wano min kadi mi duumori e humagol e mon non. Ko fii salndu tun waawataa rimude, hara ndu siŋaaki e daƴƴere nden. Onon kadi wano non, si on humaaki e an, haray on waawataa rimude."},{"book":"LINJIILA YUUHANNA","chapter":"15","verse":"5","text":"«Ko min woni daƴƴere nden, ko onon woni calɗi ɗin. Kala on humondirɗo e an, wano min kadi mi humondiri e makko non, o rimay buy. Ko fii on waawataa waɗude hay huunde e ɓaawo an."},{"book":"LINJIILA YUUHANNA","chapter":"15","verse":"6","text":"Kala mo humaaki e an, ko bugorteeɗo wa salndu taƴaandu yoori, sifa ɗin calɗi ko mooɓeteeɗi, bugee ka yiite, sunnee."},{"book":"LINJIILA YUUHANNA","chapter":"15","verse":"7","text":"Si on humike e an, konguɗi an ɗin kadi wonii e mon, haray toree kala ko faalaɗon, ɗun newnante on."},{"book":"LINJIILA YUUHANNA","chapter":"15","verse":"8","text":"E hino no Baaba an mawninirtee: ko yo on rimu ko ɗuuɗi, wonon taalibaaɓe an."},{"book":"LINJIILA YUUHANNA","chapter":"15","verse":"9","text":"«Wano Baabaajo on yiɗirimmi non, ko non min kadi mi yiɗiri on. Tabitee e giggol an ngol."},{"book":"LINJIILA YUUHANNA","chapter":"15","verse":"10","text":"Si on ɗoftike yamirooje an ɗen, wano mi ɗoftori yamirooje Ben an ɗen non, haray on tabitay e giggol an ngol, wano mi tabitiri e giggol makko ngol non."},{"book":"LINJIILA YUUHANNA","chapter":"15","verse":"11","text":"Ko mi yewtirani on nii ko fii yo weltaare an nden wonu e mon, e fii yo weltaare mon nden onon kadi wonu timmunde."},{"book":"LINJIILA YUUHANNA","chapter":"15","verse":"12","text":"E hino yamiroore nde mi yamiri on nden: Yiɗindiree wano mi yiɗiri on non."},{"book":"LINJIILA YUUHANNA","chapter":"15","verse":"13","text":"Hay gooto alaa giggol ɓurngol mawnude wa okkitirgol ngurndan mun ɗan fii yiɓɓe mu'un ɓen."},{"book":"LINJIILA YUUHANNA","chapter":"15","verse":"14","text":"Si on waɗii ko mi yamiri on kon, haray ko on yiɓɓe an."},{"book":"LINJIILA YUUHANNA","chapter":"15","verse":"15","text":"Mi innataa on hande kadi kurkaaɗi, ko fii kurkaadu andaa ko jom mun waɗata. Mi wi'ii on yiɓɓe, ko fii ko mi andiri Ben an kon fow mi andinii on."},{"book":"LINJIILA YUUHANNA","chapter":"15","verse":"16","text":"Awa kadi hinaa onon suɓii lan, kono ko min suɓii on, toɗɗii on kadi, fii yo on yahu rimoyon, kon ko rimuɗon lutta, e yo Baabaajo on yeɗu on kala ko toriɗon mo e innde an."},{"book":"LINJIILA YUUHANNA","chapter":"15","verse":"17","text":"Ko mi yamiri on, ko yo on yiɗindir.»"},{"book":"LINJIILA YUUHANNA","chapter":"15","verse":"18","text":"«Si aduna on non aɲii on, andee o aɲiino lan ko adii on."},{"book":"LINJIILA YUUHANNA","chapter":"15","verse":"19","text":"Si tawiino ko on ɓe oo aduna, aduna on yiɗayno on, ɓay ko on ɓe makko, kono nde tawnoo hinaa on ɓe oo aduna, awa kadi mi suɓike on e hakkunde oo aduna, ko ɗun waɗi si aduna on no joganii on ngayngu."},{"book":"LINJIILA YUUHANNA","chapter":"15","verse":"20","text":"Anditee ngol kongol ngol mi wi'unoo on wonde kurkaadu ɓuraa jom mun teddude. Si ɓe cukkike lan, ɓe cukkoyto on onon kadi. Si ɓe ɗoftike kongol an ngol, ɓe ɗoftoyto konguɗi mon ɗin kadi."},{"book":"LINJIILA YUUHANNA","chapter":"15","verse":"21","text":"Kono ɓe waɗay on ɗun fow sabu innde an nden, ɓay ɓe andaa Nuluɗo lan on."},{"book":"LINJIILA YUUHANNA","chapter":"15","verse":"22","text":"Si tawno mi araali, maa mi wowlanaano ɓe, harayno ɓe felnaaki. Kono jooni non ɓe alaa lamitorgal fii junuubaaji maɓɓe ɗin."},{"book":"LINJIILA YUUHANNA","chapter":"15","verse":"23","text":"Ko fii kala aɲuɗo lan, haray aɲii Ben an."},{"book":"LINJIILA YUUHANNA","chapter":"15","verse":"24","text":"Si tawno mi waɗaali e hakkunde maɓɓe ɗee kuuɗe ɗe hay gooto waɗaali, harayno ɓe felnaaki, kono jooni non ɓe yi'ii, ɓe aɲii lan, ɓe aɲii Ben an."},{"book":"LINJIILA YUUHANNA","chapter":"15","verse":"25","text":"Kono bee ngol kongol windiingol ka Sariya maɓɓe laato, ɗun ko ngol wi'ungol: ‹Ɓe aɲii lan e ɓaawo hujja.›"},{"book":"LINJIILA YUUHANNA","chapter":"15","verse":"26","text":"«Kono tuma Ballo on ari, ɗun ko on mo mi nulata e mon immorde e Baabaajo on, ɗun ko Ruuhu Wonduɗo e Goonga, on Ruuhu mo tawata ko iwruɗo ka Baabaajo on, o seeditanto lan."},{"book":"LINJIILA YUUHANNA","chapter":"15","verse":"27","text":"Awa onon kadi, on seeditanoyto lan, ko fii hiɗon wondunoo e an gila ka fuɗɗoode.»"}]}