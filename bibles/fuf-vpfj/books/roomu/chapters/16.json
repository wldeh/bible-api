{"data":[{"book":"ROOMU","chapter":"16","verse":"1","text":"Mi halfinii on oo bandiraawo men wi'eteeɗo Fibii, wallitotooɗo ka *moftal wongal Kenkere,"},{"book":"ROOMU","chapter":"16","verse":"2","text":"fii no jaɓɓoron mo e innde Joomiraaɗo on, e noone no haanirani gomɗinɓe ɓen. Wattitoɗon e juuɗe makko fii kala huunde nde haaju makko yanoyi e mon, ko fii o wallitike ɗuuɗuɓe, min kadi men o wallitike lan."},{"book":"ROOMU","chapter":"16","verse":"3","text":"Hiwranee lan Piriskiila e Akiila, ɓen wondiɓɓe an e golle e nder humondiral e Iisaa Almasiihu on,"},{"book":"ROOMU","chapter":"16","verse":"4","text":"ɓen weeɓituɓe ngurndan mun fii hiwugol ngurndan an ɗan. Hinaa min tun non weltanii ɓe, kono ko mofte ɓe wonaa Yahuudiyanke ɓen fow kadi."},{"book":"ROOMU","chapter":"16","verse":"5","text":"Salminanee lan kadi moftal wongal ka suudu maɓɓe ngal. Salminanon mi kadi oo giɗo an wi'eteeɗo Apayniiti, on adiiɗo gomɗinde *Almasiihu on e hakkunde ɓe *Aazii ɓen."},{"book":"ROOMU","chapter":"16","verse":"6","text":"Salminanon mi Mariyama, on gollannooɗo on fota."},{"book":"ROOMU","chapter":"16","verse":"7","text":"Salminanon mi kadi Andoroniiki e Yuniyaasi, ɗun ko ɓee musiɓɓe an e wondiɓɓe an ka kaso, ɗun ko ɓen ɓe *sahaabaaɓe ɓen hoolii fota, adiiɓe lan jeyeede e Almasiihu on."},{"book":"ROOMU","chapter":"16","verse":"8","text":"Salminanon mi kadi Ampiliyaasi, on giɗo an e nder humondiral e Joomiraaɗo on."},{"book":"ROOMU","chapter":"16","verse":"9","text":"Salminanon mi kadi Urbaanu, ɗun ko oo wondiɗɗo men e golle e nder humondiral e Almasiihu on, e oo giɗo an wi'eteeɗo Astakiisi."},{"book":"ROOMU","chapter":"16","verse":"10","text":"Salminanon mi kadi Apeliisi, on mo gomɗinal mun e Almasiihu on seeditaa fii mun. Salminanon mi ɓee jeyaaɓe e nduu suudu oo wi'eteeɗo Aristobuulu."},{"book":"ROOMU","chapter":"16","verse":"11","text":"Salminanon mi oo musiɗɗo an wi'eteeɗo Herodiyuuna."},{"book":"ROOMU","chapter":"16","verse":"12","text":"Salminanon mi kadi Tarifayna e Tarifuusa, ɗun ko ɓee rewɓe gollanooɓe Joomiraaɗo on. Salminanon mi kadi Persiisa, giɗo an on, on kadi gollanii Joomiraaɗo on fota."},{"book":"ROOMU","chapter":"16","verse":"13","text":"Salminanon mi kadi Rufuusa, oo suɓaaɗo Joomiraaɗo on. Salminanon mi kadi yumma makko, on mo tawata kadi ko yumma an."},{"book":"ROOMU","chapter":"16","verse":"14","text":"Salminanon mi kadi Asinkiriiti e Filiguuna e Hermiisi e Patrobaasi e Hermasa e musiɓɓe wonduɓe e maɓɓe ɓen fow."},{"book":"ROOMU","chapter":"16","verse":"15","text":"Salminanon mi kadi Filolooge e Yuliyaa e Niriyuusa, wondude e bandiraawo makko on, e Olimpaasi e wondiɓɓe maɓɓe gomɗinɓe ɓen fow."},{"book":"ROOMU","chapter":"16","verse":"16","text":"Salmondiree, hirbondiron hirbondiral laaɓungal. Mofte* Almasiihu on ɗen fow salminii on."},{"book":"ROOMU","chapter":"16","verse":"17","text":"Mi wakkilinii on, yo musiɓɓe an, e reenagol ko wonata sabu sendondire e pegge ko luutondiri e jannde nde hendiɗon nden. Woɗɗitee ɓen wonayɓe sabu ɗun."},{"book":"ROOMU","chapter":"16","verse":"18","text":"Ko fii sifa ɓen yimɓe kurkantaako Almasiihu on, on Joomi men, kono ko deedi maɓɓe ɗin tun ɓe kurkantoo. Ɓe faljinira ɓerɗe ɓen ɓe bonnaa, konguɗi maɓɓe welɗi e waccooje."},{"book":"ROOMU","chapter":"16","verse":"19","text":"Onon non, ɗoftaare mon nden ko nde yimɓe ɓen fow andi. Awa miɗo weltori fii mon on, e miɗo yiɗi yo on wonu faamuɓe e telen-ma ko moƴƴi kon, e ɗayɓe e telen-ma ko boni kon."},{"book":"ROOMU","chapter":"16","verse":"20","text":"Alla Jom ɓuttu on muncay Ibuliisa ka ley koyɗe mon ko neeɓaa. Yo moƴƴere Iisaa Joomi men on wonu e mon."},{"book":"ROOMU","chapter":"16","verse":"21","text":"Timotee, oo wondiɗɗo an e golle, salminii on, wondude e Lukiyuusi e Yaasuunu e Sosipaate, ɓee musiɓɓe an."},{"book":"ROOMU","chapter":"16","verse":"22","text":"E innde Joomiraaɗo on, min oo wi'eteeɗo Tertiyuusi, mi salminii on, ɗun ko min oo winduɗo nduu ɓatakuru."},{"book":"ROOMU","chapter":"16","verse":"23","text":"Gayuusi wernuɗo lan on, werni moftal ngal fow kadi, salminii on."},{"book":"ROOMU","chapter":"16","verse":"24","text":"Yo moƴƴere Iisaa Almasiihu Joomi men on wonu e mon on fow. Aamiina!"},{"book":"ROOMU","chapter":"16","verse":"25","text":"Mangu wonanii Alla, on Waawuɗo tabintinde on, immorde e Kibaaru Moƴƴo an on e waajuuji fii Iisaa Almasiihu on, ko yaadi e feɲɲinannde gundoo suuɗinooɗo on gila ka fuɗɗoode saa'iiji ɗin,"},{"book":"ROOMU","chapter":"16","verse":"26","text":"kono o feɲɲiniraama jooni defte annabaaɓe ɓen, wano Alla poomayankeejo on yamiri non, o feɲɲinanaama leƴƴi ɗin fow fii yo ɓe gomɗin mo, ɓe ɗoftoo mo."},{"book":"ROOMU","chapter":"16","verse":"27","text":"Mangu wonanii on Alla Bajjo, Jom Faamu, immorde e Iisaa Almasiihu on haa poomaa. Aamiina!"}]}