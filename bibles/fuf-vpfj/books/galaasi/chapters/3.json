{"data":[{"book":"GALAASI","chapter":"3","verse":"1","text":"Ko onon yo ɓe Galaasi njofooɓe, ko hombo mbilɗori on nii, onon ɓee ɓanginanaaɓe ko laaɓi poy fempegol Iisaa Almasiihu on?"},{"book":"GALAASI","chapter":"3","verse":"2","text":"Jooni ko ɗunɗoo tun mi faalaa andude e mon: hara ko sabu waɗugol ko Sariya on yamiri kon heɓirɗon Ruuhu Allaahu on, kaa ko gomɗingol ko heɗiɗon kon?"},{"book":"GALAASI","chapter":"3","verse":"3","text":"E jaa ko nii njofiɗirɗon? E on fuɗɗor Ruuhu Allaahu on, gaynitoron jooni wakkilaare ɓandu?"},{"book":"GALAASI","chapter":"3","verse":"4","text":"E hara kon ko tampunoɗon fow wonay meere? Miɗo tanƴinii wonataa meere!"},{"book":"GALAASI","chapter":"3","verse":"5","text":"E hara oo Wonɗo waɗude ɗii kaawakeeji moƴƴi e hakkunde mon, ɗun ko on Yeɗuɗo on Ruuhu mun on, ko woni ɗi waɗirde ko fii hiɗon waɗude ko Sariya on yamiri on kon, kaa ko fii hiɗon heɗorde gomɗinal?"},{"book":"GALAASI","chapter":"3","verse":"6","text":"Ko fii no windii wonde: «Ibraahiima gomɗini Alla, ngal gomɗinal makko jogoranaa mo peewal.»"},{"book":"GALAASI","chapter":"3","verse":"7","text":"Awa faamee wonde, gomɗinɓe ɓen ko ɓiɓɓe Ibraahiima."},{"book":"GALAASI","chapter":"3","verse":"8","text":"Awa kadi bindi ɗin no wi'i wonde Alla jogitoroyay ɓe wonaa Yahuudiyanke ɓen feewuɓe sabu gomɗinal ngal, ɗun ko ka Allaahu on adii feɲɲinde Kibaaru Moƴƴo on e Ibraahiima ɗon, o daali: «Leƴƴi ɗin fow barkinte sabu maa.»"},{"book":"GALAASI","chapter":"3","verse":"9","text":"Ko ɗun waɗi ɓen gomɗinɓe barkindinte e Ibraahiima, on gomɗinnooɗo."},{"book":"GALAASI","chapter":"3","verse":"10","text":"Kala ɓen hoolorɓe Sariya on, haray ko e nder kuddi ɓe woni, ko fii no windii: «Kuddi no e hoore kala on mo tabitaali e huutorgol ko windii kon fow ka nder deftere Sariya.»"},{"book":"GALAASI","chapter":"3","verse":"11","text":"E hoore ɗun, no laaɓi poy wonde hay gooto jogortaake feewuɗo sabu Sariya on yeeso Alla, ko fii no windii: «Feewuɗo on wuuriray gomɗinal ngal.»"},{"book":"GALAASI","chapter":"3","verse":"12","text":"Awa Sariya on hottaaki gomɗinal. Ko fii no windii wonde: «Kala ɗoftiiɗo ɗee yamirooje, o wuuriray ɗe.»"},{"book":"GALAASI","chapter":"3","verse":"13","text":"Ko e nder ko kuddi ndin wontani *Almasiihu on fii men kon, o sotti en e ley kuddi Sariya on, ko fii no windii: «Kuddi wonanii kala on wengaaɗo e leggal»,"},{"book":"GALAASI","chapter":"3","verse":"14","text":"ɗun ko fii no barki Ibraahiima hewtira leƴƴi ɗin fow sabu Iisaa Almasiihu on, e hara kadi en hendorto fodaari Ruuhu Allaahu on gomɗinal ngal."},{"book":"GALAASI","chapter":"3","verse":"15","text":"Musiɓɓe, miɗo ƴettude misal e hoore men. Si goɗɗo aru e wasiyaade, kala ko o wasiyii, hay gooto waawataa firtude ɗun maa ɓeydita goɗɗun e hoore ɗun."},{"book":"GALAASI","chapter":"3","verse":"16","text":"Kono fodaariiji ɗin ko e hoore Ibraahiima e jurriya mun on woni. Kanko Alla o wi'aali «jurriyaaji ɗin», wa si tawii ko ɗi buy, kono ko gooto o wi'i «jurriya maa on»,"},{"book":"GALAASI","chapter":"3","verse":"17","text":"E hino ko mi woni wi'ude kon: Sariya arɗo duuɓi teemeɗɗe nay e cappanɗe tati gaanin *ahadi ndi Allaahu on waɗunoo ndin waawataa firtude maa mehinɗina ndin fodaari."},{"book":"GALAASI","chapter":"3","verse":"18","text":"Ko fii si tawno ndondi ndin ko ka Sariya iwri, haray ndi fawaaki e fodaari. Kono ko sabu fodaari ndin Allaahu on yeɗiri Ibraahiima ndin ndondi."},{"book":"GALAASI","chapter":"3","verse":"19","text":"Jooni ko sabu honɗun addi Sariya on? Ko sabu geddi addi Sariya on, haa nde on jurriya fodaaɗo ari. Ko malaa'ikaaɓe ɓen feɲɲini Sariya on, kono ɓe rewi e hakkundeejo."},{"book":"GALAASI","chapter":"3","verse":"20","text":"Hakkundeejo non wonaa sengo wooto wonirta, Alla-le ko gooto."},{"book":"GALAASI","chapter":"3","verse":"21","text":"Ɗun haray Sariya on ko liddiiɗo fodaariiji Alla ɗin? Kono hinaa non! Si tawii sariya on ko gasoowo wurnude addanoo, harayno peewal ngal ko e makko iwaynoo."},{"book":"GALAASI","chapter":"3","verse":"22","text":"Ko ɗun waɗi si bindi ɗin wi'i fow no sokaa e ley junuubi, fii no fodaari ndin yeɗiree gomɗinɓe ɓen sabu ko ɓe gomɗini Iisaa Almasiihu on kon."},{"book":"GALAASI","chapter":"3","verse":"23","text":"Ado gomɗinal ngal arude, hari hiɗen sokii e ley joge Sariya on, haa ngal gomɗinal araynoongal feeɲa."},{"book":"GALAASI","chapter":"3","verse":"24","text":"Hari Sariya on ko ngaynaako men fii ko ardoo en e Almasiihu on, fii no jogoreɗen feewuɓe sabu gomɗinal ngal."},{"book":"GALAASI","chapter":"3","verse":"25","text":"Ɓay ngal gomɗinal arii, en alaa e ley kongol on ngaynaako han kadi."},{"book":"GALAASI","chapter":"3","verse":"26","text":"Ko fii on fow ko on ɓiɓɓe Alla sabu gomɗinal ngal gomɗinɗon Iisaa Almasiihu on ngal."},{"book":"GALAASI","chapter":"3","verse":"27","text":"Onon *lootaaɓe maande kisiyee e nder humondiral e Almasiihu on ɓen fow, on ɓornike Almasiihu on."},{"book":"GALAASI","chapter":"3","verse":"28","text":"Yahuudiyankeejo maa *Gereekiyankeejo, maa maccuɗo maa dimo, maa debbo maa gorko, alaa hande kadi. Ko fii on fow ko on gooto e nder humondiral mon e Iisaa Almasiihu on."},{"book":"GALAASI","chapter":"3","verse":"29","text":"Awa-le si tawii hiɗon humondiri e Almasiihu on, haray ko on jurriya Ibraahiima, ronooɓe fodaari ndin."}]}