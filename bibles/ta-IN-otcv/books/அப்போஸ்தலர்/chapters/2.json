{"data":[{"book":"அப்போஸ்தலர்","chapter":"2","verse":"1","text":"பெந்தெகொஸ்தே நாள் வந்தபோது, அவர்கள் அனைவரும் ஒரே இடத்தில் கூடியிருந்தார்கள்."},{"book":"அப்போஸ்தலர்","chapter":"2","verse":"2","text":"அப்பொழுது திடீரென பலத்த காற்று வீசுவதுபோன்ற ஒரு முழக்கம் பரத்திலிருந்து வந்து, அவர்கள் உட்கார்ந்திருந்த வீடு முழுவதையும் நிரப்பிற்று."},{"book":"அப்போஸ்தலர்","chapter":"2","verse":"3","text":"அவர்கள் நெருப்புப்போன்ற பிரிந்திருக்கும் நாவுகளைக் கண்டார்கள். அவை அவர்கள் ஒவ்வொருவர்மேலும் வந்து அமர்ந்தன."},{"book":"அப்போஸ்தலர்","chapter":"2","verse":"4","text":"அவர்கள் அனைவரும் பரிசுத்த ஆவியானவரால் நிரப்பப்பட்டார்கள். ஆவியானவர் கொடுத்த ஆற்றலின்படி, ஒவ்வொருவரும் வெவ்வேறு மொழிகளிலே பேசத் தொடங்கினார்கள்."},{"book":"அப்போஸ்தலர்","chapter":"2","verse":"5","text":"அப்பொழுது இறைவனிடம் பயபக்தியாயிருந்த யூதர்கள் வானத்தின் கீழுள்ள ஒவ்வொரு நாடுகளிலிருந்தும் வந்து எருசலேமில் தங்கியிருந்தார்கள்."},{"book":"அப்போஸ்தலர்","chapter":"2","verse":"6","text":"அவர்கள் இந்த சத்தத்தைக் கேட்டபோது, பெருங்கூட்டமாய் அங்கே வந்தார்கள். தங்களுடைய சொந்த மொழிகளில் அவர்கள் ஒவ்வொருவரும் பேசுவதைக் கேட்டு வியப்படைந்தார்கள்."},{"book":"அப்போஸ்தலர்","chapter":"2","verse":"7","text":"அவர்கள் முற்றுமாய் வியப்படைந்து, “இங்கு பேசிக்கொண்டிருக்கிற இவர்கள் அனைவரும் கலிலேயர் அல்லவா?"},{"book":"அப்போஸ்தலர்","chapter":"2","verse":"8","text":"அப்படியிருக்க, இவர்கள் நமது சொந்த மொழிகளில் பேசுவதை நாம் ஒவ்வொருவரும் கேட்கிறோமே, அது எப்படி?"},{"book":"அப்போஸ்தலர்","chapter":"2","verse":"9","text":"பார்த்தரும், மேதரும், எலாமீத்தரும், மெசொப்பொத்தாமியா, யூதேயா, கப்பத்தோக்கியா, பொந்து, ஆசியா,"},{"book":"அப்போஸ்தலர்","chapter":"2","verse":"10","text":"பிரிகியா, பம்பிலியா, எகிப்து ஆகிய நாடுகளைச் சேர்ந்தவர்களும், சிரேனே அருகேயுள்ள லீபியாவின் சில பகுதிகளிலுள்ளவர்களும், ரோமிலிருந்து வந்தவர்களும் இங்கிருக்கிறார்களே."},{"book":"அப்போஸ்தலர்","chapter":"2","verse":"11","text":"இன்னும் யூதரும், யூத விசுவாசத்திற்கு வந்தவர்களும் இருக்கிறார்களே! அத்துடன் கிரேத்தரும், அரபியரும் ஆகிய நாம் நம் மொழிகளிலே இறைவனின் அதிசயங்களை இவர்கள் அறிவிப்பதைக் கேட்கிறோமே!” என்றார்கள்."},{"book":"அப்போஸ்தலர்","chapter":"2","verse":"12","text":"அவர்கள் வியப்பும் குழப்பமும் அடைந்தவர்களாய், ஒருவரையொருவர் பார்த்து, “இதன் அர்த்தம் என்ன?” என்றார்கள்."},{"book":"அப்போஸ்தலர்","chapter":"2","verse":"13","text":"ஆனால் சிலர், அவர்களைக்குறித்து கேலிசெய்து, “இவர்கள் மதுபானத்தை நிறைய குடித்திருக்கிறார்கள்” என்றார்கள்."},{"book":"அப்போஸ்தலர்","chapter":"2","verse":"14","text":"அப்பொழுது பேதுரு மற்ற பதினொரு பேருடனும் எழுந்து நின்று, உரத்த சத்தமாய் அங்கு கூடியிருந்த மக்கள் மத்தியில் பேசத் தொடங்கினான்: “யூதமக்களே, எருசலேமில் வாழுகிறவர்களே, உங்கள் எல்லோருக்கும் நான் இதை விளக்கிச் சொல்லுகிறேன்; நான் சொல்வதைக் கவனமாய் கேளுங்கள்."},{"book":"அப்போஸ்தலர்","chapter":"2","verse":"15","text":"நீங்கள் நினைப்பதுபோல இவர்கள் குடிவெறி கொண்டவர்கள் அல்ல. நேரமோ இன்னும் காலை ஒன்பது மணிதானே!"},{"book":"அப்போஸ்தலர்","chapter":"2","verse":"16","text":"இறைவாக்கினன் யோவேலினால் கூறப்பட்டபடி இது நிறைவேறுகிறது:"},{"book":"அப்போஸ்தலர்","chapter":"2","verse":"17","text":"“ ‘இறைவன் சொல்லியபடி,"},{"book":"அப்போஸ்தலர்","chapter":"2","verse":"18","text":"மேலும் அந்நாட்களில் நான், எனது ஊழியக்காரர்கள்மேலும் ஊழியக்காரிகள்மேலும்,"},{"book":"அப்போஸ்தலர்","chapter":"2","verse":"19","text":"உயரே வானத்தில் நான் அதிசயங்களைக் காண்பிப்பேன்,"},{"book":"அப்போஸ்தலர்","chapter":"2","verse":"20","text":"பெரிதும் மகிமையானதுமான கர்த்தரின் நாள் வருமுன்பே,"},{"book":"அப்போஸ்தலர்","chapter":"2","verse":"21","text":"கர்த்தரின் பெயரைச் சொல்லி கூப்பிடுகிற"},{"book":"அப்போஸ்தலர்","chapter":"2","verse":"22","text":"“இஸ்ரயேலரே, இதைக் கேளுங்கள்: நீங்கள் அறிந்திருக்கிறபடி, இறைவன் உங்கள் மத்தியில் நாசரேத்தைச் சேர்ந்த இயேசுவின் மூலமாக செய்த அற்புதங்கள், அதிசயங்கள், அடையாளங்களினால் அவர் இறைவனால் அங்கீகாரம் பெற்ற மனிதர் என்பதை நிரூபித்தார்."},{"book":"அப்போஸ்தலர்","chapter":"2","verse":"23","text":"இறைவன் தாம் தீர்மானித்திருந்த நோக்கத்தின்படியும், தமது முன்னறிவின்படியும், அவர் அந்த இயேசுவை உங்களிடம் ஒப்படைத்தார். நீங்களோ கொடியவர்களின் உதவியோடு, அவரைச் சிலுவையில் ஆணி அடித்துக் கொலைசெய்தீர்கள்."},{"book":"அப்போஸ்தலர்","chapter":"2","verse":"24","text":"ஆனால் இறைவனோ, மரணத்தின் வேதனையிலிருந்து இயேசுவை விடுவித்து, அவரை உயிரோடு எழுப்பினார். ஏனெனில், மரணத்தினால் அவரைப் பிடித்து வைத்திருக்க முடியவில்லை."},{"book":"அப்போஸ்தலர்","chapter":"2","verse":"25","text":"தாவீது கிறிஸ்துவைக்குறித்துச் சொல்லியிருப்பதாவது:"},{"book":"அப்போஸ்தலர்","chapter":"2","verse":"26","text":"ஆகையால், என் இருதயம் மகிழ்ந்து என் நாவு களிகூருகிறது;"},{"book":"அப்போஸ்தலர்","chapter":"2","verse":"27","text":"ஏனெனில் நீர் என்னைப் பாதாளத்தில் கைவிடமாட்டீர்,"},{"book":"அப்போஸ்தலர்","chapter":"2","verse":"28","text":"நீர் வாழ்வின் பாதைகளை எனக்குத் தெரியப்படுத்தியிருக்கிறீர்."},{"book":"அப்போஸ்தலர்","chapter":"2","verse":"29","text":"“சகோதரரே, இதை நான் உங்களுக்கு உறுதியாகச் சொல்கிறேன். நமது முற்பிதாவான தாவீது இறந்து அடக்கம்பண்ணப்பட்டானே. அவனது கல்லறை இந்நாள்வரை இங்கே இருக்கிறதே."},{"book":"அப்போஸ்தலர்","chapter":"2","verse":"30","text":"ஆனால் தாவீது இறைவாக்கினனாய் இருந்ததால், தனது சந்ததியிலே ஒருவரை தனது அரியணையில் அமர்த்துவார் என்று இறைவன் தனக்கு ஆணையிட்டு வாக்குக் கொடுத்திருந்ததை அவன் அறிந்திருந்தான்."},{"book":"அப்போஸ்தலர்","chapter":"2","verse":"31","text":"நிகழப்போவதை தாவீது முன்னமே கண்டு, கிறிஸ்துவின் உயிர்த்தெழுதலைக்குறித்துப் பேசினான். அதனாலேயே அவர் பாதாளத்தில் கைவிடப்படுவதில்லை என்றும், அவரின் உடல் அழிவைக் காண்பதில்லை என்றும் சொன்னான்."},{"book":"அப்போஸ்தலர்","chapter":"2","verse":"32","text":"இறைவன் இந்த இயேசுவை உயிர்த்தெழச் செய்தார். அதற்கு நாங்கள் அனைவரும் சாட்சிகளாய் இருக்கிறோம்."},{"book":"அப்போஸ்தலர்","chapter":"2","verse":"33","text":"கிறிஸ்து இறைவனுடைய வலதுபக்கத்திற்கு உயர்த்தப்பட்டு, பிதா வாக்குப்பண்ணிய பரிசுத்த ஆவியானவரைப் பெற்றுக்கொண்டார். நீங்கள் இப்பொழுது காண்கிறபடியும் கேட்கிறபடியும் அவரே அந்த பரிசுத்த ஆவியானவரை ஊற்றியிருக்கிறார்."},{"book":"அப்போஸ்தலர்","chapter":"2","verse":"34","text":"தாவீது பரலோகத்திற்கு எழுந்து போகவில்லையே, ஆனால் அவன்,"},{"book":"அப்போஸ்தலர்","chapter":"2","verse":"35","text":"உமது கால்களுக்குப் பாதபடி ஆக்கும்வரை,"},{"book":"அப்போஸ்தலர்","chapter":"2","verse":"36","text":"“ஆகவே இஸ்ரயேலராகிய நீங்கள் அனைவரும் நிச்சயமாய் அறிந்துகொள்ள வேண்டியது: நீங்கள் சிலுவையில் அறைந்த இந்த இயேசுவையே இறைவன், கர்த்தரும் கிறிஸ்துவும் ஆக்கியிருக்கிறார்” என்று பேதுரு சொன்னான்."},{"book":"அப்போஸ்தலர்","chapter":"2","verse":"37","text":"அந்த மக்கள் இதைக் கேட்டபோது, இருதயத்தில் குத்தப்பட்டவர்களாய், பேதுருவையும் மற்ற அப்போஸ்தலரையும் பார்த்து, “சகோதரரே, நாங்கள் என்ன செய்யவேண்டும்?” என்றார்கள்."},{"book":"அப்போஸ்தலர்","chapter":"2","verse":"38","text":"அதற்குப் பேதுரு, “நீங்கள் ஒவ்வொருவரும் உங்கள் பாவங்களுக்கு மன்னிப்புப் பெறும்படி மனந்திரும்பி, இயேசுகிறிஸ்துவின் பெயரில் திருமுழுக்கு பெற்றுக்கொள்ளுங்கள். அப்பொழுது நீங்கள் பரிசுத்த ஆவியானவரை நன்கொடையாகப் பெறுவீர்கள்."},{"book":"அப்போஸ்தலர்","chapter":"2","verse":"39","text":"இந்த வாக்குத்தத்தம் உங்களுக்கும், உங்கள் பிள்ளைகளுக்கும், தொலைவிலுள்ள அனைவருக்கும் உரியது. நமது இறைவனாகிய கர்த்தர் அழைக்கப்போகிற அனைவருக்கும் இது உரியது” என்றான்."},{"book":"அப்போஸ்தலர்","chapter":"2","verse":"40","text":"பேதுரு இன்னும் வேறு பல வார்த்தைகள் மூலமாயும் அவர்களை எச்சரித்தான்: “இந்தக் கறைபட்ட தலைமுறையிலிருந்து உங்களைக் காத்துக்கொள்ளுங்கள்” என்றும் அவர்களை எச்சரித்தான்."},{"book":"அப்போஸ்தலர்","chapter":"2","verse":"41","text":"பேதுருவினுடைய செய்தியை ஏற்றுக்கொண்ட அனைவரும் திருமுழுக்குப் பெற்றார்கள். திருச்சபையில் ஏறக்குறைய மூவாயிரம்பேர் அன்று சேர்த்துக்கொள்ளப்பட்டார்கள்."},{"book":"அப்போஸ்தலர்","chapter":"2","verse":"42","text":"அவர்கள் அப்போஸ்தலருடைய போதித்தலுக்கும், ஐக்கியத்திற்கும், அப்பம் பிட்குதலுக்கும், மன்றாட்டுக்கும் தங்களை அர்ப்பணித்தார்கள்."},{"book":"அப்போஸ்தலர்","chapter":"2","verse":"43","text":"அனைவரும் பயபக்தியினால் நிறைந்திருந்தார்கள். அப்போஸ்தலர்களால் அநேக அதிசயங்களும் அற்புத அடையாளங்களும் செய்யப்பட்டன."},{"book":"அப்போஸ்தலர்","chapter":"2","verse":"44","text":"விசுவாசிகள் அனைவரும் ஒன்றுகூடியிருந்தார்கள். அவர்கள் எல்லாப் பொருட்களையும் பொதுவானதாக வைத்துக்கொண்டார்கள்."},{"book":"அப்போஸ்தலர்","chapter":"2","verse":"45","text":"அவர்கள் தங்கள் சொத்துக்களையும், பொருட்களையும் விற்று, தேவையானவர்களுக்கு ஏற்றவிதமாய் பகிர்ந்துகொடுத்தார்கள்."},{"book":"அப்போஸ்தலர்","chapter":"2","verse":"46","text":"ஒவ்வொரு நாளும், அவர்கள் ஆலயத்தின் முற்றத்தில் ஒன்றுகூடி சந்தித்தார்கள். அவர்கள் தங்களுடைய வீடுகள்தோறும் அப்பம் பிட்டார்கள். அவர்கள் எளிய இருதயத்துடனும், சந்தோஷத்துடனும் ஒன்றாய்ச் சாப்பிட்டார்கள்."},{"book":"அப்போஸ்தலர்","chapter":"2","verse":"47","text":"அவர்கள் இறைவனைத் துதிக்கிறவர்களாயும், எல்லா மக்களுடைய தயவையும் பெற்றவர்களாயும் இருந்தார்கள். ஒவ்வொரு நாளும் இரட்சிக்கப்படுகிறவர்களை கர்த்தர் அவர்களின் எண்ணிக்கையுடனே சேர்த்துக்கொண்டு வந்தார்."}]}