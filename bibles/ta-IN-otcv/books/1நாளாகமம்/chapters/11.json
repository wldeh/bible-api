{"data":[{"book":"1 நாளாகமம்","chapter":"11","verse":"1","text":"இஸ்ரயேலர் யாவரும் ஒன்றுகூடி, எப்ரோனில் இருந்த தாவீதினிடத்திற்கு வந்து, “நாங்கள் உமது எலும்பும் உமது சதையுமாயிருக்கிறோம்."},{"book":"1 நாளாகமம்","chapter":"11","verse":"2","text":"கடந்த நாட்களில் சவுல் அரசனாயிருந்தபோதும், இஸ்ரயேலர்களைப் போரில் வழிநடத்தியவர் நீரே. உமது இறைவனாகிய யெகோவா உம்மிடம், ‘நீ எனது மக்களாகிய இஸ்ரயேலரை மேய்த்து, அவர்களுடைய ஆளுநனாகவும் இருப்பாய்’ என்று சொன்னாரே” என்றார்கள்."},{"book":"1 நாளாகமம்","chapter":"11","verse":"3","text":"இஸ்ரயேலின் முதியவர்கள் எல்லோரும் தாவீது அரசனிடம் எப்ரோனுக்கு வந்தபோது, தாவீது யெகோவா முன்னிலையில் எப்ரோனில் அவர்களுடன் ஒரு உடன்படிக்கை செய்தான். சாமுயேலுக்கு யெகோவா கொடுத்திருந்த வாக்குப்படியே அவர்கள் தாவீதை இஸ்ரயேலுக்கு அரசனாக அபிஷேகம் பண்ணினார்கள்."},{"book":"1 நாளாகமம்","chapter":"11","verse":"4","text":"தாவீதும் இஸ்ரயேல் மக்கள் எல்லோரும் எபூசு எனப்பட்ட எருசலேமுக்கு அணிவகுத்துப் போனார்கள்."},{"book":"1 நாளாகமம்","chapter":"11","verse":"5","text":"அங்கு வாழ்ந்த எபூசியர் தாவீதிடம், “நீ இதற்குள் நுழையமாட்டாய்” எனச் சொன்னார்கள். ஆயினும், தாவீது சீயோனின் கோட்டையைக் கைப்பற்றினான். அதுவே தாவீதின் நகரம் எனப்பட்டது."},{"book":"1 நாளாகமம்","chapter":"11","verse":"6","text":"எபூசியரை முதலில் தாக்குகிறவன் எவனோ அவனே பிரதம படைத்தளபதியாய் இருப்பான் என தாவீது சொல்லியிருந்தான். செருயாவின் மகன் யோவாப் முதலில் போனதால் அவனே படைத்தளபதி ஆனான்."},{"book":"1 நாளாகமம்","chapter":"11","verse":"7","text":"பின்பு தாவீது அந்த கோட்டையில் குடியமர்ந்தான். ஆகையால் அது தாவீதின் நகரம் என அழைக்கப்பட்டது."},{"book":"1 நாளாகமம்","chapter":"11","verse":"8","text":"அவன் அந்த கோட்டையைச் சுற்றி மில்லோவிலிருந்து சுற்றியிருக்கும் மதில்வரை நகரத்தைக் கட்டினான். யோவாப் மிகுதியான நகரத்தைப் புதுப்பித்துக் கட்டினான்."},{"book":"1 நாளாகமம்","chapter":"11","verse":"9","text":"சேனைகளின் யெகோவா தாவீதுடன் இருந்ததால் அவன் மென்மேலும் வலிமையடைந்தான்."},{"book":"1 நாளாகமம்","chapter":"11","verse":"10","text":"எல்லா இஸ்ரயேல் மக்களோடும் சேர்ந்து தாவீதுடன் இருந்த வலிமைமிக்க தலைவர்கள் இவர்களே. இவர்கள் இஸ்ரயேலைக் குறித்து யெகோவா கொடுத்த வாக்குத்தத்தத்திற்கு ஏற்றபடி, தாவீதின் அரசை விரிவடையச் செய்தார்கள்."},{"book":"1 நாளாகமம்","chapter":"11","verse":"11","text":"தாவீதின் வலிமைமிக்க மனிதர்களின் பட்டியல் இதுவே:"},{"book":"1 நாளாகமம்","chapter":"11","verse":"12","text":"அவனுக்கு அடுத்ததாக அகோகியனான தோதோவின் மகன் எலெயாசார் வலிமைமிக்க மூவரில் ஒருவனாயிருந்தான்."},{"book":"1 நாளாகமம்","chapter":"11","verse":"13","text":"இவன் பெலிஸ்தியர் பாஸ்தம்மீம் என்னும் இடத்தில் போருக்குக் கூடியிருந்தபோது, தாவீதுடன் இருந்தான். அந்த இடத்திலிருந்த வயல், வாற்கோதுமையினால் நிறைந்திருந்தது; இராணுவவீரரோ பெலிஸ்தியருக்குமுன் தப்பி ஓடினார்கள்."},{"book":"1 நாளாகமம்","chapter":"11","verse":"14","text":"ஆனாலும் அவர்கள் வயலின் நடுவில் நின்று அந்த வயலைப் பாதுகாத்து பெலிஸ்தியரை வெட்டி வீழ்த்தினார்கள். யெகோவா இவ்வாறு அவர்களுக்குப் பெரிய வெற்றியைக் கொடுத்தார்."},{"book":"1 நாளாகமம்","chapter":"11","verse":"15","text":"ஒருமுறை பெலிஸ்தியர் ரெப்பாயீம் பள்ளத்தாக்கில் வந்து முகாமிட்டிருந்தார்கள். அவ்வேளை வலிமைமிக்க முப்பதுபேரில் மூன்றுபேர் அதுல்லாமிலுள்ள கற்குகையில் இருந்த தாவீதினிடத்திற்கு வந்தார்கள்."},{"book":"1 நாளாகமம்","chapter":"11","verse":"16","text":"அந்த நேரத்தில் தாவீது அரணான இடத்தில் இருந்தான்; பெலிஸ்தியரின் படையோ பெத்லெகேமில் இருந்தது."},{"book":"1 நாளாகமம்","chapter":"11","verse":"17","text":"தாவீது, “பெத்லெகேமின் வாசலில் இருக்கும் கிணற்றிலிருந்து எனக்கு யாராவது குடிக்க தண்ணீர் கொண்டுவந்தால் எவ்வளவு நல்லது!” என ஆவலுடன் கூறினான்."},{"book":"1 நாளாகமம்","chapter":"11","verse":"18","text":"எனவே அந்த மூவரும் பெலிஸ்தியரின் முகாமின் உள்ளே சென்று பெத்லெகேமின் வாசலின் அருகில் உள்ள கிணற்றிலிருந்து தண்ணீர் அள்ளி, கொண்டுவந்து தாவீதுக்குக் கொடுத்தார்கள். ஆனால் தாவீது அதைக் குடிக்க மறுத்து அதை யெகோவாவுக்கு முன்பாக வெளியே ஊற்றினான்."},{"book":"1 நாளாகமம்","chapter":"11","verse":"19","text":"அவன், “இறைவனே, நான் இதைச் செய்வதற்கு எண்ணியும் பார்க்கமாட்டேன். தங்கள் உயிரையும் ஒரு பொருட்டாக எண்ணாமல் தண்ணீர் கொண்டுவந்த இந்த மனிதர்களின் இரத்தத்தை நான் குடிப்பேனோ?” என்றான்."},{"book":"1 நாளாகமம்","chapter":"11","verse":"20","text":"யோவாபின் சகோதரன் அபிசாய் இந்த மூன்றுபேருக்கு தலைவனாயிருந்தான். இவன் தன் ஈட்டியை உயர்த்தி முந்நூறுபேரைக் கொன்றதினால், அந்த மூன்றுபேரைப் போல புகழ் பெற்றவனாயிருந்தான்."},{"book":"1 நாளாகமம்","chapter":"11","verse":"21","text":"அவன் அந்த மூன்று பேருக்கும் மேலாக இரண்டு மடங்கு கனப்படுத்தப்பட்டு, அவர்களோடு சேர்க்கப்படாதபோதும், அவர்களுக்குத் தளபதியானான்."},{"book":"1 நாளாகமம்","chapter":"11","verse":"22","text":"கப்சேயேல் ஊரைச்சேர்ந்த யோய்தாவின் மகன் பெனாயா, மிகவும் பலமுள்ள போர்வீரனாயிருந்தான்; அவன் பல துணிச்சலான செயல்களைச் செய்திருந்தான். இவன் மோவாபியரில் இரண்டு சிறந்த வீரர்களை கொலைசெய்திருந்தான். அதோடு உறைபனி காலத்தில் ஒரு குழிக்குள் இறங்கி ஒரு சிங்கத்தையும் கொன்றான்."},{"book":"1 நாளாகமம்","chapter":"11","verse":"23","text":"அதோடு ஏழரை அடி உயரமான ஒரு எகிப்தியனையும் வெட்டிக்கொன்றான். அந்த எகிப்தியன் நெசவாளனின் கோலைப்போலுள்ள ஈட்டியைக் கையில் பிடித்திருந்தான். ஆனால் பெனாயாவோ கையில் ஒரு கம்புடன் அவனுக்கெதிராகச் சென்று, அவனுடைய கையில் இருந்த ஈட்டியைப் பறித்து, அதனாலேயே எகிப்தியனைக் கொன்றான்."},{"book":"1 நாளாகமம்","chapter":"11","verse":"24","text":"இவ்விதமான வீரச்செயலை யோய்தாவின் மகன் பெனாயா செய்ததினால் அவன் அந்த மூன்று மாவீரர்களைப் போல புகழ் பெற்றவனாயிருந்தான்."},{"book":"1 நாளாகமம்","chapter":"11","verse":"25","text":"இவன் அந்த முப்பது பேரிலும் மேன்மையுள்ளவனாக எண்ணப்பட்டான். ஆயினும் முன்கூறிய அந்த மூவருள் ஒருவனாகவில்லை. தாவீது அவனைத் தனது மெய்க்காவலருக்குப் பொறுப்பாக நியமித்தான்."},{"book":"1 நாளாகமம்","chapter":"11","verse":"26","text":"படையின் மற்ற மாவீரர்கள்:"},{"book":"1 நாளாகமம்","chapter":"11","verse":"27","text":"ஆரோதியனான சம்மோத்,"},{"book":"1 நாளாகமம்","chapter":"11","verse":"28","text":"தெக்கோவாவைச் சேர்ந்த இக்கேசின் மகன் ஈரா,"},{"book":"1 நாளாகமம்","chapter":"11","verse":"29","text":"ஊஷாத்தியனான சிபெக்காய்,"},{"book":"1 நாளாகமம்","chapter":"11","verse":"30","text":"நெத்தோபாத்தியனான மகராயி,"},{"book":"1 நாளாகமம்","chapter":"11","verse":"31","text":"பென்யமீனியரின் கிபியா ஊரைச்சேர்ந்த ரிபாயின் மகன் இத்தாயி,"},{"book":"1 நாளாகமம்","chapter":"11","verse":"32","text":"காயாஸ் பள்ளத்தாக்கைச் சேர்ந்தவனான ஊராயி,"},{"book":"1 நாளாகமம்","chapter":"11","verse":"33","text":"பகரூமியனான அஸ்மாவேத்,"},{"book":"1 நாளாகமம்","chapter":"11","verse":"34","text":"கீசோனியனாகிய ஆசேமின் மகன்கள்,"},{"book":"1 நாளாகமம்","chapter":"11","verse":"35","text":"ஆராரியனான சாக்காரின் மகன் அகியாம்,"},{"book":"1 நாளாகமம்","chapter":"11","verse":"36","text":"மெகராத்தியனான ஏப்பேர்,"},{"book":"1 நாளாகமம்","chapter":"11","verse":"37","text":"கர்மேலியனான ஏஸ்ரோ,"},{"book":"1 நாளாகமம்","chapter":"11","verse":"38","text":"நாத்தானின் சகோதரன் யோயேல்,"},{"book":"1 நாளாகமம்","chapter":"11","verse":"39","text":"அம்மோனியனான சேலேக்,"},{"book":"1 நாளாகமம்","chapter":"11","verse":"40","text":"இத்திரியனான ஈரா,"},{"book":"1 நாளாகமம்","chapter":"11","verse":"41","text":"ஏத்தியனான உரியா,"},{"book":"1 நாளாகமம்","chapter":"11","verse":"42","text":"ரூபனியனான சீசாவின் மகன் அதினா ரூபனியருக்குத் தலைவனாயிருந்தான். அவனுடன் அந்த முப்பது பேரும் இருந்தனர்."},{"book":"1 நாளாகமம்","chapter":"11","verse":"43","text":"மாகாவின் மகன் ஆனான்,"},{"book":"1 நாளாகமம்","chapter":"11","verse":"44","text":"அஸ்தராத்தியனான உசியா,"},{"book":"1 நாளாகமம்","chapter":"11","verse":"45","text":"சிம்ரியின் மகன் ஏதியாயேல்,"},{"book":"1 நாளாகமம்","chapter":"11","verse":"46","text":"மகாவியனான எலியேல்,"},{"book":"1 நாளாகமம்","chapter":"11","verse":"47","text":"மெசோபாயா ஊரைச்சேர்ந்த எலியேல், ஓபேத், யாசியேல் என்பவர்களே."}]}