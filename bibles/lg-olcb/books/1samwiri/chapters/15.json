{"data":[{"book":"1 Samwiri","chapter":"15","verse":"1","text":"Awo Samwiri n’agamba Sawulo nti, “Mukama nze gwe yatuma okukufukako amafuta okuba kabaka w’abantu be Isirayiri, noolwekyo wuliriza obubaka obuva eri Mukama Katonda."},{"book":"1 Samwiri","chapter":"15","verse":"2","text":"Bw’ati bw’ayogera Mukama Ayinzabyonna nti, ‘Ndibonereza Abamaleki olw’ekyo kye baakola Isirayiri bwe baabateega nga bayambuka okuva mu Misiri."},{"book":"1 Samwiri","chapter":"15","verse":"3","text":"Kaakano genda olumbe Abamaleki obazikiririze ddala, n’ebintu byabwe byonna. Tobasaasira, otta abasajja n’abakazi, abaana n’abato ddala, ente, n’endiga, n’eŋŋamira n’endogoyi.’ ”"},{"book":"1 Samwiri","chapter":"15","verse":"4","text":"Awo Sawulo n’akuŋŋaanya abasajja, n’ababalira e Terayimu, nga bawera abaserikale ab’ebigere emitwalo amakumi abiri, n’abalala omutwalo gumu okuva mu Yuda."},{"book":"1 Samwiri","chapter":"15","verse":"5","text":"Sawulo n’asemberera ekibuga kya Amaleki n’abateegera mu kiwonvu."},{"book":"1 Samwiri","chapter":"15","verse":"6","text":"N’agamba Abakeeni nti, “Muve mu Bamaleki mugende nneme okubazikiririza awamu nabo, kubanga mwakolera Abayisirayiri bonna ebyekisa bwe bayambuka okuva mu Misiri.” Abakeeni ne basenguka okuva mu Bamaleki."},{"book":"1 Samwiri","chapter":"15","verse":"7","text":"Awo Sawulo n’alumba Abamaleki okuviira ddala e Kavira okutuuka e Ssuuli, ekiri ebuvanjuba w’e Misiri."},{"book":"1 Samwiri","chapter":"15","verse":"8","text":"N’awamba Agagi kabaka w’Abamaleki nga mulamu, naye abantu abalala bonna n’abazikiririza ddala n’ekitala."},{"book":"1 Samwiri","chapter":"15","verse":"9","text":"Era Sawulo n’eggye ne baleka Agagi nga mulamu, era endiga n’ente, n’ennyana n’abaana b’endiga n’ebyassava, n’ebyo byonna bye baalaba nga bya muwendo, ne batabizikiririza ddala. Naye ebirala byonna ebitaali bya muwendo nga binyoomebwa oba nga binafu, ne babizikiririza ddala."},{"book":"1 Samwiri","chapter":"15","verse":"10","text":"Awo ekigambo kya Mukama ne kijjira Samwiri nti,"},{"book":"1 Samwiri","chapter":"15","verse":"11","text":"“Nejjusizza okufuula Sawulo kabaka, kubanga avudde kukungoberera, n’atakolera ku biragiro byange.” Samwiri n’anyolwa nnyo, n’akabira Mukama ekiro kyonna."},{"book":"1 Samwiri","chapter":"15","verse":"12","text":"Enkeera ku makya Samwiri n’agolokoka n’agenda okusisinkana Sawulo, naye ne bamutegeeza nti, “Sawulo yazze e Kalumeeri gye yeezimbidde ekijjukizo, kyokka kaakano avuddeyo n’aserengeta e Girugaali.”"},{"book":"1 Samwiri","chapter":"15","verse":"13","text":"Awo Samwiri bwe yamutuukako, Sawulo n’ayogera nti, “Mukama akuwe omukisa. Ngoberedde ebiragiro bya Mukama.”"},{"book":"1 Samwiri","chapter":"15","verse":"14","text":"Naye Samwiri n’amuddamu nti, “Ate okubejjagala okw’endiga n’okuŋooŋa kw’ente bye mpulira biva wa?”"},{"book":"1 Samwiri","chapter":"15","verse":"15","text":"Sawulo n’amuddamu nti, “Abaserikale baaziggye ku Bamaleki. Baaleseewo ente n’endiga ezisinga obulungi okuba ebiweebwayo eri Mukama Katonda wo, naye ebirala byonna twabizikiririzza ddala.”"},{"book":"1 Samwiri","chapter":"15","verse":"16","text":"Awo Samwiri n’agamba Sawulo nti, “Sirika! Ka nkutegeeze Mukama kye yaŋŋambye ekiro.” Sawulo n’amuddamu nti, “Ntegeeza.”"},{"book":"1 Samwiri","chapter":"15","verse":"17","text":"Samwiri n’amugamba nti, “Newaakubadde nga wali weeraba ng’oli mutono, tewafuuka mukulu wa bika bya Isirayiri? Mukama yakufukako amafuta okuba kabaka wa Isirayiri."},{"book":"1 Samwiri","chapter":"15","verse":"18","text":"Naakutuma omulimu, ng’agamba nti, ‘Genda ozikiririze ddala abalina ebibi abo Abamaleki, obalwanyise okutuusa lw’olibamalirawo ddala.’"},{"book":"1 Samwiri","chapter":"15","verse":"19","text":"Lwaki tewagondedde ddoboozi lya Mukama? Lwaki mwalulunkanidde omunyago ne mukola ekibi mu maaso ga Mukama?”"},{"book":"1 Samwiri","chapter":"15","verse":"20","text":"Sawulo n’addamu Samwiri nti, “Nagondedde eddoboozi lya Mukama, era nagenze ku mulimu Mukama gwe yantumye. Nazikiririzza ddala Abamaleki era ne ndeeta Agagi kabaka waabwe."},{"book":"1 Samwiri","chapter":"15","verse":"21","text":"Abaserikale baatute endiga n’ente, ebisinga obulungi ku ebyo ebyali biteekeddwa okuzikirizibwa, babiweeyo eri Mukama Katonda wo e Girugaali.”"},{"book":"1 Samwiri","chapter":"15","verse":"22","text":"Naye Samwiri n’amugamba nti,"},{"book":"1 Samwiri","chapter":"15","verse":"23","text":"Kubanga obujeemu buli ng’ekibi eky’okusamira,"},{"book":"1 Samwiri","chapter":"15","verse":"24","text":"Awo Sawulo n’agamba Samwiri nti, “Nyonoonye. Najeemedde ekiragiro kya Mukama era n’ebigambo byo, kubanga natidde abantu ne ŋŋendera ku bigambo byabwe."},{"book":"1 Samwiri","chapter":"15","verse":"25","text":"Kaakano nkusaba, osonyiwe ekibi kyange, okomewo nange nsobole okusinza Mukama.”"},{"book":"1 Samwiri","chapter":"15","verse":"26","text":"Naye Samwiri n’amuddamu nti, “Sijja kuddayo naawe kubanga ovudde ku kigambo kya Mukama, ne Mukama akugaanye okuba kabaka wa Isirayiri.”"},{"book":"1 Samwiri","chapter":"15","verse":"27","text":"Awo Samwiri bwe yakyuka okugenda, Sawulo n’akwata ekirenge ky’ekyambalo kye, ne kiyulika."},{"book":"1 Samwiri","chapter":"15","verse":"28","text":"Samwiri n’amugamba nti, “Mukama akuyuzizzaako obwakabaka bwa Isirayiri leero, n’abuwa omu ku baliraanwa bo akusinga."},{"book":"1 Samwiri","chapter":"15","verse":"29","text":"Oyo ayitibwa Ekitiibwa kya Isirayiri talimba ate takyusakyusa kirowoozo kye, kubanga si muntu nti anaakyusa ekirowoozo kye.”"},{"book":"1 Samwiri","chapter":"15","verse":"30","text":"Sawulo n’addamu nti, “Nyonoonye, naye nzisaamu ekitiibwa mu maaso g’abakadde b’abantu bange, ne mu maaso ga Isirayiri, oddeyo nange, nsinze Mukama Katonda wo.”"},{"book":"1 Samwiri","chapter":"15","verse":"31","text":"Awo Samwiri n’addayo ne Sawulo, Sawulo n’asinza Mukama."},{"book":"1 Samwiri","chapter":"15","verse":"32","text":"Samwiri n’alagira nti, “Mundeetere Agagi kabaka w’Abamaleki.”"},{"book":"1 Samwiri","chapter":"15","verse":"33","text":"Naye Samwiri n’ayogera nti,"},{"book":"1 Samwiri","chapter":"15","verse":"34","text":"Samwiri n’alyoka agenda e Laama, naye Sawulo ye n’agenda ewuwe mu Gibea ekya Sawulo."},{"book":"1 Samwiri","chapter":"15","verse":"35","text":"Samwiri yanakuwala nnyo olwa Sawulo, era teyaddayo kulabagana ne Sawulo okutuusa Samwiri lwe yafa. Mukama n’anyolwa olw’okufuula Sawulo kabaka wa Isirayiri."}]}