{"data":[{"book":"Ebikolwa byʼAbatume","chapter":"3","verse":"1","text":"Awo Peetero ne Yokaana bwe baali bagenda mu Yeekaalu mu kusaba okw’essaawa omwenda,"},{"book":"Ebikolwa byʼAbatume","chapter":"3","verse":"2","text":"ne wabaawo omusajja eyazaalibwa nga mulema gwe baasitulanga ne bateekanga bulijjo ku mulyango gwa Yeekaalu oguyitibwa Omulyango Omulungi, okusabiriza."},{"book":"Ebikolwa byʼAbatume","chapter":"3","verse":"3","text":"Awo bwe yalaba Peetero ne Yokaana nga bagenda okuyingira mu yeekaalu n’abasaba ensimbi."},{"book":"Ebikolwa byʼAbatume","chapter":"3","verse":"4","text":"Ne bamwekaliriza amaaso, Peetero n’alyoka amugamba nti, “Tutunuulire!”"},{"book":"Ebikolwa byʼAbatume","chapter":"3","verse":"5","text":"N’abatunuulira ng’asuubira okuweebwayo akantu."},{"book":"Ebikolwa byʼAbatume","chapter":"3","verse":"6","text":"Naye Peetero n’agamba nti, “Effeeza ne zaabu sibirina, naye ka nkuwe ekyo kye nnina. Mu linnya lya Yesu Omunnazaaleesi Golokoka, otambule!”"},{"book":"Ebikolwa byʼAbatume","chapter":"3","verse":"7","text":"Awo Peetero n’akwata omulema ku mukono ogwa ddyo n’amuyimusa, amangwago ebigere by’omusajja n’obukongovvule ne bifuna amaanyi,"},{"book":"Ebikolwa byʼAbatume","chapter":"3","verse":"8","text":"n’abuuka n’ayimirira n’atandika okutambula! N’ayingira nabo mu Yeekaalu ng’atambula era nga bw’abuuka ng’atendereza Katonda."},{"book":"Ebikolwa byʼAbatume","chapter":"3","verse":"9","text":"Abantu bonna ne baamulaba ng’atambula, era ng’atendereza Katonda,"},{"book":"Ebikolwa byʼAbatume","chapter":"3","verse":"10","text":"ne bamutegeera nga ye wuuyo eyatuulanga ku mulyango gwa Yeekaalu oguyitibwa Omulyango Omulungi ng’asabiriza, ne bawuniikirira era ne beewuunya nnyo olw’ekyo ekimutuuseeko."},{"book":"Ebikolwa byʼAbatume","chapter":"3","verse":"11","text":"Awo omusajja eyali omulema bwe yali ng’akyekutte ku Peetero ne Yokaana abantu bonna ne badduka okujja we baali ne bakuŋŋaanira mu kisasi kya Sulemaani, nga basamaaliridde."},{"book":"Ebikolwa byʼAbatume","chapter":"3","verse":"12","text":"Awo Peetero bwe yabalaba n’agamba abantu nti, “Abasajja Abayisirayiri, kiki ekibeewuunyisa? Era lwaki mututunuulira ng’abagamba nti obulungi bwaffe n’obuyinza bwaffe bye bitambuzza omusajja ono?"},{"book":"Ebikolwa byʼAbatume","chapter":"3","verse":"13","text":"Katonda wa Ibulayimu, ne Isaaka, ne Yakobo, era Katonda wa bajjajjaffe ffenna yagulumiza omuweereza we Yesu, gwe mwawaayo ne mu mwegaanira mu maaso ga Piraato newaakubadde nga ye yali amaliridde okumusumulula,"},{"book":"Ebikolwa byʼAbatume","chapter":"3","verse":"14","text":"naye mmwe ne mwegaana omutuukirivu era omutukuvu, ne musaba babateere omutemu."},{"book":"Ebikolwa byʼAbatume","chapter":"3","verse":"15","text":"Bwe mutyo ne mutta aleeta obulamu; oyo ye Katonda yamuzuukiza mu bafu, era ffe bajulirwa."},{"book":"Ebikolwa byʼAbatume","chapter":"3","verse":"16","text":"Olw’okukkiriza mu linnya lye, omusajja ono, mwenna gwe mulaba era gwe mumanyi aweereddwa amaanyi mu linnya lye, era okukkiriza mu ye kwe kuwadde omusajja ono obulamu obutuukiridde nga mwenna bwe mulaba."},{"book":"Ebikolwa byʼAbatume","chapter":"3","verse":"17","text":"“Kale kaakano, abooluganda, mmanyi nga kye mwakola mwakikola mu butamanya, era n’abakulembeze bammwe nabo bwe batyo."},{"book":"Ebikolwa byʼAbatume","chapter":"3","verse":"18","text":"Kyokka Katonda yali atuukiriza ebyo bannabbi bonna bye baayogera nti Kristo we ateekwa okubonaabona mu ngeri eyo."},{"book":"Ebikolwa byʼAbatume","chapter":"3","verse":"19","text":"Noolwekyo mwenenye, mukyuke, mulyoke mugibweko ebibi byammwe,"},{"book":"Ebikolwa byʼAbatume","chapter":"3","verse":"20","text":"mulyoke muwummulire mu maaso ga Mukama, naye abaweereze Yesu, ye Kristo eyalangirirwa gye muli edda,"},{"book":"Ebikolwa byʼAbatume","chapter":"3","verse":"21","text":"eyagwanyizibwa okutwalibwa mu ggulu okutuusa ekiseera nga kituuse ebintu byonna ne bizzibwa obuggya Katonda bye yayogerera edda mu bannabbi be abatukuvu."},{"book":"Ebikolwa byʼAbatume","chapter":"3","verse":"22","text":"Weewaawo Musa yagamba nti, ‘Mukama Katonda wammwe alibayimusiza nnabbi ali nga nze, gw’aliggya mu baganda bammwe. Muwulirizanga buli ky’alibagamba."},{"book":"Ebikolwa byʼAbatume","chapter":"3","verse":"23","text":"Ataliwuliriza nnabbi oyo abantu balimuzikiririza ddala.’"},{"book":"Ebikolwa byʼAbatume","chapter":"3","verse":"24","text":"“Ne bannabbi bonna okuviira ddala ku Samwiri n’abo abaamuddirira bonna abaayogera nabo baalangirira olunaku luno."},{"book":"Ebikolwa byʼAbatume","chapter":"3","verse":"25","text":"Mmwe bazzukulu ba bannabbi abo, era ab’endagaano Katonda gye yalagaana ne bajjajjammwe ng’agamba Ibulayimu nti, ‘Mu zzadde lyo abantu bonna ab’oku nsi mwe baliweerwa omukisa.’"},{"book":"Ebikolwa byʼAbatume","chapter":"3","verse":"26","text":"Bw’atyo Katonda bwe yalondawo okubatumira Omuweereza we abawe omukisa, buli omu ku mmwe ng’akyuka okuva mu bibi bye.”"}]}