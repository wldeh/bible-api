{"data":[{"book":"1 Bassekabaka","chapter":"22","verse":"1","text":"Ne wataba ntalo wakati wa Busuuli ne Isirayiri okumala emyaka esatu."},{"book":"1 Bassekabaka","chapter":"22","verse":"2","text":"Naye mu mwaka ogwokusatu Yekosafaati kabaka wa Yuda n’aserengeta okugenda okukyalira kabaka wa Isirayiri."},{"book":"1 Bassekabaka","chapter":"22","verse":"3","text":"Kabaka wa Isirayiri yali agambye abaami be nti, “Mumanyi nti Lamosugireyaadi kyaffe, naye ate nga tetulina kye tukola wo okukiggya ku kabaka wa Busuuli?”"},{"book":"1 Bassekabaka","chapter":"22","verse":"4","text":"Mu kiseera ekyo n’abuuza Yekosafaati nti, “Onoogenda nange mu lutalo e Lamosugireyaadi?”"},{"book":"1 Bassekabaka","chapter":"22","verse":"5","text":"Naye Yekosafaati n’ayongerako nti, “Sooka weebuuze ku Mukama.”"},{"book":"1 Bassekabaka","chapter":"22","verse":"6","text":"Awo kabaka wa Isirayiri n’akuŋŋaanya bannabbi awamu nga bawera ng’ebikumi bina, n’ababuuza nti, “Ŋŋende ntabaale e Lamosugireyaadi oba ndekeyo?” Ne baddamu nti, “Genda kubanga Mukama alikigabula mu mukono gwa kabaka.”"},{"book":"1 Bassekabaka","chapter":"22","verse":"7","text":"Naye Yekosafaati n’abuuza nti, “Wano tewaliwo nnabbi wa Mukama gwe tuyinza kwebuuzaako?”"},{"book":"1 Bassekabaka","chapter":"22","verse":"8","text":"Kabaka wa Isirayiri n’addamu Yekosafaati nti, “Wakyaliyo omusajja omu gwe tuyinza okwebuuzaako eri Mukama erinnya lye ye Mikaaya22:8 Mikaaya oluusi ayitibwa Mikka. Kyokka si y’omu ne nnabbi eyawandiika ekitabo kya Mikka. mutabani wa Imula naye namukyawa kubanga tewali kirungi ky’alagula ku nze, wabula ebibi.”"},{"book":"1 Bassekabaka","chapter":"22","verse":"9","text":"Awo kabaka wa Isirayiri n’alagira omu ku baami be nti, “Yanguwa mangu okuleeta Mikaaya mutabani wa Imula.”"},{"book":"1 Bassekabaka","chapter":"22","verse":"10","text":"Awo Kabaka wa Isirayiri ne Yekosafaati kabaka wa Yuda nga bambadde ebyambalo byabwe eby’obwakabaka era nga batudde ku ntebe zaabwe ez’obwakabaka mu mulyango ogwa wankaaki w’ekibuga Samaliya, nga ne bannabbi bonna balagulira awo we baali;"},{"book":"1 Bassekabaka","chapter":"22","verse":"11","text":"Zeddekiya mutabani wa Kenaana yali yeekoledde amayembe ag’ebyuma, n’ayogera nti, “Bw’ati bw’ayogera Mukama nti, ‘Olisindikiriza Abasuuli ne gano okutuusa lwe balisaanyizibwawo.’ ”"},{"book":"1 Bassekabaka","chapter":"22","verse":"12","text":"Bannabbi abalala bonna nabo baalagula kye kimu, nga boogera nti, “Yambuka olumbe Lamosugireyaadi obe muwanguzi kubanga Mukama ajja kukigabula mu mukono gwa kabaka.”"},{"book":"1 Bassekabaka","chapter":"22","verse":"13","text":"Omubaka eyatumibwa okuleeta Mikaaya n’amugamba nti, “Laba ebigambo bya bannabbi abalala biragula buwanguzi eri kabaka, kale ekigambo kyo nakyo kikkiriziganye nabyo, oyogere bulungi.”"},{"book":"1 Bassekabaka","chapter":"22","verse":"14","text":"Naye Mikaaya n’ayogera nti, “Nga Mukama bw’ali omulamu, nzija kwogera ekyo kyokka Mukama ky’anaŋŋamba.”"},{"book":"1 Bassekabaka","chapter":"22","verse":"15","text":"Bwe yatuuka awali kabaka, kabaka n’amubuuza nti, “Mikaaya tulumbe Lamosugireyaadi, nantiki tulekeyo?” N’amuddamu nti, “Kirumbe obe muwanguzi kubanga Mukama anakigabula mu mukono gwa kabaka.”"},{"book":"1 Bassekabaka","chapter":"22","verse":"16","text":"Kabaka n’amubuuza nti, “Nnaakulayiza emirundi emeka okutegeeza amazima mu linnya lya Mukama?”"},{"book":"1 Bassekabaka","chapter":"22","verse":"17","text":"Nnabbi n’addamu nti, “Nalaba Isirayiri yenna ng’esaasaanye ku nsozi, ng’endiga ezitalina musumba.” Mukama n’ayogera nti, “Bano tebalina mukama waabwe, era buli omu ku bbo addeyo ewuwe mirembe.”"},{"book":"1 Bassekabaka","chapter":"22","verse":"18","text":"Awo kabaka wa Isirayiri n’agamba Yekosafaati nti, “Saakugambye nti, talina kirungi ky’andagulako wabula ekibi?”"},{"book":"1 Bassekabaka","chapter":"22","verse":"19","text":"Mikaaya n’ayogera nti, “Noolwekyo wulira ekigambo kya Mukama nti: Nalaba Mukama ng’atudde ku ntebe ye ey’obwakabaka nga n’eggye lyonna ery’omu ggulu liyimiridde ku mukono gwe ogwa ddyo ne mukono gwe ogwa kkono."},{"book":"1 Bassekabaka","chapter":"22","verse":"20","text":"Mukama n’ayogera nti, ‘Ani anaasendasenda Akabu ayambuke okulumba Lamosugireyaadi afiire eyo?’ Omu ku bo n’addamu bulala, n’omulala n’addamu bulala."},{"book":"1 Bassekabaka","chapter":"22","verse":"21","text":"Ku nkomerero ne wavaayo omwoyo ne guyimirira mu maaso ga Mukama ne gwogera nti, ‘Nze nnaamusendasenda.’"},{"book":"1 Bassekabaka","chapter":"22","verse":"22","text":"“Mukama n’abuuza nti, ‘Mu ngeri ki?’ Omwoyo ne guddamu nti, ‘Nzija kugenda nfuuke omwoyo ogw’obulimba mu mimwa gya bannabbi be bonna.’ Mukama n’addamu nti, ‘Ojja kusobola okumusendasenda, genda okole bw’otyo.’"},{"book":"1 Bassekabaka","chapter":"22","verse":"23","text":"“Kale nno, Mukama atadde omwoyo omulimba mu mimwa gya buli nnabbi wo era Mukama amaliridde okukusaanyaawo.”"},{"book":"1 Bassekabaka","chapter":"22","verse":"24","text":"Awo Zeddekiya mutabani wa Kenaana n’asembera n’akuba Mikaaya oluyi ku ttama, n’ayogera nti, “Omwoyo wa Mukama yampiseeko atya okwogera nawe?”"},{"book":"1 Bassekabaka","chapter":"22","verse":"25","text":"Awo Mikaaya n’addamu nti, “Laba, ekyo onokimanya ku lunaku lw’oligenda okwekweka mu kisenge eky’omunda.”"},{"book":"1 Bassekabaka","chapter":"22","verse":"26","text":"Awo kabaka wa Isirayiri n’alagira nti, “Mukwate Mikaaya, mumuzzeeyo ewa Amoni omukulu w’ekibuga, n’eri Yowaasi mutabani wa kabaka,"},{"book":"1 Bassekabaka","chapter":"22","verse":"27","text":"era mwogere nti, ‘Bw’ati bw’ayogera kabaka nti: muteeke omuntu ono mu kkomera, ate temumuwa ekintu kyonna okuggyako omugaati n’amazzi okutuusa lwe ndikomawo emirembe.’ ”"},{"book":"1 Bassekabaka","chapter":"22","verse":"28","text":"Mikaaya n’alangirira nti, “Bw’olikomawo emirembe, Mukama nga tayogeredde mu nze.” Era n’ayongerako nti, “Mugenderere ebigambo byange, mmwe abantu mwenna.”"},{"book":"1 Bassekabaka","chapter":"22","verse":"29","text":"Awo kabaka wa Isirayiri ne Yekosafaati kabaka wa Yuda ne bambuka e Lamosugireyaadi."},{"book":"1 Bassekabaka","chapter":"22","verse":"30","text":"Kabaka wa Isirayiri n’agamba Yekosafaati nti, “Nzija kugenda mu lutalo nga nneefudde omuntu omulala, naye ggwe oyambale ebyambalo eby’obwakabaka.” Awo kabaka wa Isirayiri ne yeefuula omuntu omulala n’agenda mu lutalo."},{"book":"1 Bassekabaka","chapter":"22","verse":"31","text":"Kabaka w’e Busuuli yali alagidde abaduumizi b’amagaali nti, “Temulwanagana na muntu yenna, kabe mutono oba mukulu, wabula kabaka wa Isirayiri yekka.”"},{"book":"1 Bassekabaka","chapter":"22","verse":"32","text":"Awo abaduumizi b’amagaali bwe baalaba Yekosafaati, ne balowooza nti, “Ddala ono ye kabaka wa Isirayiri.” Ne batanula okumulumba, naye Yekosafaati n’aleekaanira waggulu,"},{"book":"1 Bassekabaka","chapter":"22","verse":"33","text":"abaduumizi b’amagaali ne bategeera nti si ye kabaka wa Isirayiri ne balekeraawo okumugoba."},{"book":"1 Bassekabaka","chapter":"22","verse":"34","text":"Awo omuntu omu n’amala galasa akasaale ke, ne kakwata kabaka wa Isirayiri ebyambalo bye eby’ebyuma we bigattira, n’agamba omugoba w’eggaali lye nti, “Kyusa eggaali onzigye mu lutalo, kubanga nfumitiddwa.”"},{"book":"1 Bassekabaka","chapter":"22","verse":"35","text":"Olutalo ne lweyongerera ddala nnyo ku lunaku olwo, era kabaka ne bamukwatirira mu gaali lye nga litunuulaganye n’Abasuuli. Omusaayi okuva mu kiwundu kye ne gukulukuta nnyo mu gaali, n’oluvannyuma n’afa."},{"book":"1 Bassekabaka","chapter":"22","verse":"36","text":"Enjuba bwe yali ng’eneetera okugwa, ne waba ekirango ekyabuna mu ggye nti, “Buli muntu adde mu kibuga ky’ewaabwe, era buli muntu adde mu nsi y’ewaabwe!”"},{"book":"1 Bassekabaka","chapter":"22","verse":"37","text":"Awo kabaka n’afa n’aleetebwa e Samaliya, era n’aziikibwa eyo."},{"book":"1 Bassekabaka","chapter":"22","verse":"38","text":"Ne booleza eggaali lye awaali ekidiba kya Samaliya, bamalaaya we baanaabiranga, embwa ne zikomba omusaayi gwe, ng’ekigambo kya Mukama bwe kyayogerwa."},{"book":"1 Bassekabaka","chapter":"22","verse":"39","text":"Ebyafaayo ebirala eby’omulembe gwa Akabu, n’ebyo bye yakola, n’olubiri lwe yazimba n’alulongoosa n’amasanga, n’ebibuga bye yazimbako bbugwe, tebyawandiikibwa mu kitabo eky’ebyomumirembe gya bassekabaka ba Isirayiri?"},{"book":"1 Bassekabaka","chapter":"22","verse":"40","text":"Awo Akabu ne yeebakira wamu ne bajjajjaabe, Akaziya mutabani we n’amusikira."},{"book":"1 Bassekabaka","chapter":"22","verse":"41","text":"Awo Yekosafaati mutabani wa Asa n’atandika okufuga mu Yuda mu mwaka ogw’amakumi ana ogwa Akabu kabaka wa Isirayiri."},{"book":"1 Bassekabaka","chapter":"22","verse":"42","text":"Yekosafaati yalina emyaka egy’obukulu amakumi asatu mu etaano we yatandikira okufuga, era n’afugira mu Yerusaalemi okumala emyaka amakumi abiri mu etaano. Nnyina erinnya lye ye yali Azuba muwala wa Siruki."},{"book":"1 Bassekabaka","chapter":"22","verse":"43","text":"N’atambulira mu ngeri za kitaawe Asa era n’atazivaamu, ng’akola ebirungi mu maaso ga Mukama, newaakubadde nga teyaggyawo bifo bigulumivu, abantu ne beeyongeranga okuweerayo ssaddaaka n’okwokya obubaane."},{"book":"1 Bassekabaka","chapter":"22","verse":"44","text":"Yekosafaati n’atabagana ne kabaka wa Isirayiri."},{"book":"1 Bassekabaka","chapter":"22","verse":"45","text":"Ebyafaayo ebirala eby’omulembe gwa Yekosafaati, ebintu bye yakola, n’amaanyi ge mu ntalo, tebyawandiikibwa mu kitabo eky’ebyomumirembe gya bassekabaka ba Yuda?"},{"book":"1 Bassekabaka","chapter":"22","verse":"46","text":"N’aggyirawo ddala abaalyanga ebisiyaga abaali basigaddewo mu nsi, oluvannyuma lw’omulembe gwa kitaawe Asa."},{"book":"1 Bassekabaka","chapter":"22","verse":"47","text":"Awo mu biro ebyo ne wataba kabaka mu Edomu, omusigire wa kabaka n’afuga."},{"book":"1 Bassekabaka","chapter":"22","verse":"48","text":"Yekosafaati yali azimbye ekibinja eky’ebyombo okugenda e Ofiri okukimangayo zaabu, naye ne bitasobola, kubanga byonna byabbira e Eziyonigeba."},{"book":"1 Bassekabaka","chapter":"22","verse":"49","text":"Mu kiseera ekyo Akaziya mutabani wa Akabu yali agambye Yekosafaati nti, “Abasajja bange ka baseeyeeye n’ababo,” naye Yekosafaati n’atakyagala."},{"book":"1 Bassekabaka","chapter":"22","verse":"50","text":"Awo Yekosafaati ne yeebakira wamu ne bajjajjaabe era n’aziikibwa mu kibuga kya Dawudi jjajjaawe, Yekolaamu mutabani we n’amusikira."},{"book":"1 Bassekabaka","chapter":"22","verse":"51","text":"Awo Akaziya mutabani wa Akabu n’alya obwakabaka kabaka bwa Isirayiri mu Samaliya mu mwaka ogw’ekkumi n’omusanvu ogwa Yekosafaati kabaka wa Yuda, era n’afuga Isirayiri okumala emyaka ebiri."},{"book":"1 Bassekabaka","chapter":"22","verse":"52","text":"N’akola ebibi mu maaso ga Mukama, ne yeeyisa nga kitaawe bwe yeeyisanga, era nga ne nnyina bwe yakolanga, ate era nga Yerobowaamu mutabani wa Nebati, eyaleetera Isirayiri okwonoona bwe yakolanga."},{"book":"1 Bassekabaka","chapter":"22","verse":"53","text":"Yaweereza era n’asinza Baali, n’asunguwaza Mukama Katonda wa Isirayiri, mu ngeri zonna nga kitaawe bwe yakola."}]}