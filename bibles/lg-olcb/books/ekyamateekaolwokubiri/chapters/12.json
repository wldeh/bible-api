{"data":[{"book":"Ekyamateeka Olwokubiri","chapter":"12","verse":"1","text":"Gano ge mateeka n’ebiragiro bye musaana okukwatanga n’obwegendereza, nga muli mu nsi Mukama Katonda wa bajjajjaabo gy’akuwadde okubeera obutaka bwo ebbanga lyonna lye mulimala ku nsi."},{"book":"Ekyamateeka Olwokubiri","chapter":"12","verse":"2","text":"Muzikiririzanga ddala ebifo byonna ebiri ku gasozi ne ku nsozi, ne wansi w’agati aganene,"},{"book":"Ekyamateeka Olwokubiri","chapter":"12","verse":"3","text":"bannaggwanga be mugenda okutwalako ensi yaabwe gye basinziza; n’amayinja gaabwe mugaasaayasanga, n’empagi zaabwe eza Asera mulizimenyaamenya ne muzookya mu muliro; n’ebibajje ebya bakatonda baabwe mubitemaatemanga n’amannya gaabwe mu bifo ebyo ne mugasanguliramu ddala."},{"book":"Ekyamateeka Olwokubiri","chapter":"12","verse":"4","text":"Mukama Katonda wammwe, ye temumusinzanga mu ngeri eyo nga bali bwe bakola."},{"book":"Ekyamateeka Olwokubiri","chapter":"12","verse":"5","text":"Mmwe munoonyanga mu bika byammwe byonna, ekifo Mukama Katonda wammwe ky’alibalondera we munaateekanga Erinnya lye ne mumuzimbira awo ennyumba ye ey’okubeerangamu. Mu kifo ekyo gye munaagendanga okumusinza;"},{"book":"Ekyamateeka Olwokubiri","chapter":"12","verse":"6","text":"awo we munaaleetanga ebiweebwayo byammwe ebyokebwa ne biweebwayo ebirala, n’ebitundu byammwe eby’ekkumi, n’ebirabo eby’enjawulo, n’obweyamo bwammwe, n’ebiweebwayo ebya kyeyagalire, n’ebibereberye eby’omu bisibo byammwe n’eby’omu biraalo byammwe."},{"book":"Ekyamateeka Olwokubiri","chapter":"12","verse":"7","text":"Mmwe n’ab’omu nnyumba zammwe munaaliiranga mu maaso ga Mukama Katonda wammwe, munaasanyukanga ne mwenyumirizanga mu buli kintu kyonna kye munaabanga mukoze n’emikono gyammwe, kubanga Mukama Katonda wo anaabanga akuwadde omukisa."},{"book":"Ekyamateeka Olwokubiri","chapter":"12","verse":"8","text":"Temukolanga nga bwe tukola wano leero, nga buli omu akola nga bw’alaba ekisaanidde,"},{"book":"Ekyamateeka Olwokubiri","chapter":"12","verse":"9","text":"kubanga temunnatuuka mu kiwummulo ne mu busika Mukama Katonda wammwe bw’abawa."},{"book":"Ekyamateeka Olwokubiri","chapter":"12","verse":"10","text":"Naye bwe mulimala okusomoka omugga Yoludaani, ne mubeera mu nsi Mukama Katonda wammwe gy’abawa nga bwe busika bwammwe, ng’abawadde n’okuwummula, nga temukyataataaganyizibwa balabe bammwe abanaabanga babeetoolodde n’okutuula ne mutuulanga mu mirembe;"},{"book":"Ekyamateeka Olwokubiri","chapter":"12","verse":"11","text":"kale nno, mu kifo ekyo Mukama Katonda wammwe kyanaabanga yeerondedde okutuuzanga omwo Erinnya lye, omwo mwe munaaleetanga buli kintu kyonna kye mbalagira: ebiweebwayo byammwe ebyokebwa, n’ebiweebwayo ebirala, n’ebitundu byammwe eby’ekkumi, n’ebirabo eby’enjawulo, n’ebirabo ebisinga obulungi mu bintu byammwe bye munaabanga mweyamye okuwaayo eri Mukama."},{"book":"Ekyamateeka Olwokubiri","chapter":"12","verse":"12","text":"Munaasanyukiranga awo mu maaso ga Mukama Katonda wammwe, mmwe, ne batabani bammwe, ne bawala bammwe, n’abaweereza bammwe abasajja, n’abaweereza bammwe abakazi, n’Abaleevi ab’omu bibuga byammwe, kubanga bo ku bwabwe tebalifuna mugabo oba obusika okufaanana nga mmwe."},{"book":"Ekyamateeka Olwokubiri","chapter":"12","verse":"13","text":"Weekuumanga n’otaweerayo biweebwayo by’omu buli kifo kyonna ky’onoolabanga."},{"book":"Ekyamateeka Olwokubiri","chapter":"12","verse":"14","text":"Obiweerengayo mu kifo ekyo ekimu kyokka Mukama ky’anaakulonderanga okuva mu kimu ku bika byo; era omwo mw’onookoleranga ebyo byonna bye nkulagira."},{"book":"Ekyamateeka Olwokubiri","chapter":"12","verse":"15","text":"Naye onettiranga ku bisolo ebinaabanga mu bibuga byo, oba mpeewo oba njaza, n’olya ennyama nnyingi nga bw’onooyagalanga, ng’omukisa bwe guli Mukama Katonda wo gw’anaakuwanga. Abalongoofu mu by’emikolo n’abatali balongoofu, bonna banaalyanga."},{"book":"Ekyamateeka Olwokubiri","chapter":"12","verse":"16","text":"Wabula omusaayi temugulyanga; munaaguyiwanga wansi ku ttaka ng’amazzi."},{"book":"Ekyamateeka Olwokubiri","chapter":"12","verse":"17","text":"Mu bibuga byo toliirangamu kitundu ekimu eky’ekkumi eky’emmere yo ey’empeke, oba ekya wayini wo, oba eky’amafuta go; oba ebibereberye eby’omu bisibo byo n’eby’omu biraalo byo, oba n’obweyamo bwo oba n’ebiweebwayo ebya kyeyagalire; wadde n’ebirabo ebitali bya bulijjo."},{"book":"Ekyamateeka Olwokubiri","chapter":"12","verse":"18","text":"Onoobiriiranga mu maaso ga Mukama Katonda wo, mu kifo ekyo Mukama Katonda wo ky’anaabanga akulondedde; ggwe, ne mutabani wo, ne muwala wo, n’omuweereza wo omusajja n’omuweereza wo omukazi, n’Omuleevi anaabanga mu bibuga byo, era onoosanyukiranga mu maaso ga Mukama Katonda wo mu buli kintu kyonna ky’onoobanga okoze n’emikono gyo."},{"book":"Ekyamateeka Olwokubiri","chapter":"12","verse":"19","text":"Weekuumanga nnyo obutalagajjaliranga Muleevi ebbanga lyonna ly’olimala ng’oli mulamu ku nsi."},{"book":"Ekyamateeka Olwokubiri","chapter":"12","verse":"20","text":"Mukama Katonda wo bw’aligaziya amatwale go, nga bwe yakusuubiza, n’oyoyanga okulya ku nnyama ng’ogamba nti, “Nandiyagadde okulya ku nnyama.” Kale, onoolyanga ennyama ennyingi nga bw’onooyagalanga."},{"book":"Ekyamateeka Olwokubiri","chapter":"12","verse":"21","text":"Ekifo, Mukama Katonda wo ky’anaabanga akulondedde okuteekamu Erinnya lye, bwe kinaabanga kiri wala n’ewuwo kale onooyinzanga okutta ku zimu ku nsolo ez’omu bisibo byo ne mu biraalo byo Mukama by’anaabanga akuwadde, nga bwe nkulagidde; era mu bibuga byo onooyinzanga okulya ennyama ennyingi nga bw’onooyagalanga."},{"book":"Ekyamateeka Olwokubiri","chapter":"12","verse":"22","text":"Onoogiryanga nga bw’onoolyanga empeewo n’enjaza. Abalongoofu n’abatali balongoofu bonna banaalyanga."},{"book":"Ekyamateeka Olwokubiri","chapter":"12","verse":"23","text":"Naye weekuumenga obutalyanga musaayi; kubanga omusaayi bwe bulamu, ate nga tekikugwaniranga kulyanga bulamu ng’olya ennyama."},{"book":"Ekyamateeka Olwokubiri","chapter":"12","verse":"24","text":"Togulyanga; oguyiwanga wansi ku ttaka ng’amazzi."},{"book":"Ekyamateeka Olwokubiri","chapter":"12","verse":"25","text":"Togulyanga, olyoke obeerenga mu ddembe, ggwe, n’abaana bo, ng’okoze ebituufu mu maaso ga Mukama."},{"book":"Ekyamateeka Olwokubiri","chapter":"12","verse":"26","text":"Naye ebintu byo ebitukuvu ne byonna by’oneeyamanga okuwaayo, onoobiddiranga n’obitwalanga mu kifo Mukama ky’anaabanga akulondedde."},{"book":"Ekyamateeka Olwokubiri","chapter":"12","verse":"27","text":"Onooleetanga ebiweebwayo byo ebyokebwa, ennyama n’omusaayi, ku Kyoto kya Mukama Katonda wo. Omusaayi gw’ebiweebwayo byo ebirala gunaafukibwanga ku Kyoto kya Mukama Katonda wo, naye ennyama onooyinzanga okugirya."},{"book":"Ekyamateeka Olwokubiri","chapter":"12","verse":"28","text":"Weegenderezenga okugoberera ebiragiro bino byonna bye nkuwa, olyoke obeenga bulungi, ggwe, n’abaana bo, oluvannyuma lwo, emirembe gyonna, kubanga onoobanga okoze ekituufu mu maaso ga Mukama Katonda wo."},{"book":"Ekyamateeka Olwokubiri","chapter":"12","verse":"29","text":"Amawanga ago g’ogenda okulumba ogatwaleko ensi yaabwe, Mukama agenda kugazikiriza nga naawe olaba. Naye bw’obanga omaze okubagoba mu nsi yaabwe, n’okugibeeramu n’ogibeeramu,"},{"book":"Ekyamateeka Olwokubiri","chapter":"12","verse":"30","text":"era ng’amawanga ago gamaze okuzikirizibwa nga naawe olaba, weekuumanga n’otabuuliriza ku bya bakatonda baabwe ng’ogamba nti, “Ab’omu mawanga ago baasinzanga batya bakatonda baabwe, nange njagala nkole bwe ntyo?”"},{"book":"Ekyamateeka Olwokubiri","chapter":"12","verse":"31","text":"Mukama Katonda wo tomusinzanga mu ngeri efaanana ng’eya bali, kubanga mu kusinza bakatonda baabwe bakoleramu ebikolobero bingi Mukama by’atayagala, by’akyawa. Bayokya ne batabani baabwe ne bawala baabwe mu muliro nga ssaddaaka eri bakatonda baabwe."},{"book":"Ekyamateeka Olwokubiri","chapter":"12","verse":"32","text":"Kibagwanidde okunyiikiranga okukolanga buli kintu kye mbalagira, tokyongerangako wadde okukikendeezangako."}]}