{"data":[{"book":"Yoswa","chapter":"9","verse":"1","text":"Bakabaka baamawanga gonna agaali emitala w’omugga Yoludaani ku nsozi ne mu bikko ne ku lubalama lw’ennyanja ennene okwolekera Lebanooni; omwo nga mwe muli Abakiiti, n’Abamoli, n’Abakanani, n’Abaperezi, n’Abakiivi, n’Abayebusi bonna bwe baawulira ebibaddewo"},{"book":"Yoswa","chapter":"9","verse":"2","text":"ne beekobaana okulwana ne Yoswa n’Abayisirayiri."},{"book":"Yoswa","chapter":"9","verse":"3","text":"Naye abatuuze b’omu Gibyoni9:3 Gibyoni Kyali nga kilomita kkumi okuva e Yerusaalemi. bwe baawulira Yoswa ky’akoze Yeriko ne Ayi"},{"book":"Yoswa","chapter":"9","verse":"4","text":"ne basala amagezi ne bateekateeka emmere n’ebyokunywa ne babissa mu bisawosawo ebikadde ebitungiriretungirire ne babiteeka ku ndogoyi zaabwe, ne bambala ebigoye ebiyulifuyulifu"},{"book":"Yoswa","chapter":"9","verse":"5","text":"n’engatto entungirire, emmere yaabwe yonna yali nkalu ate nga yakukula."},{"book":"Yoswa","chapter":"9","verse":"6","text":"Ne bagenda eri Yoswa mu lusiisira e Girugaali ne bamugamba wamu n’Abayisirayiri nti, “Ffe tuva mu nsi yeewala, twagala tukole nammwe endagaano.”"},{"book":"Yoswa","chapter":"9","verse":"7","text":"Naye Abayisirayiri ne bagamba Abakiivi9:7 Abakiivi Baava mu nsi y’e Mesopotamiya. Mu 2 Samwiri bayitibwa Abamoli. nti, “Mmwe abatabeera mu ffe tukola tutya nammwe endagaano?”"},{"book":"Yoswa","chapter":"9","verse":"8","text":"Ne baddamu nti, “Ffe tuli baddu bo.” Yoswa n’abagamba nti, “Mmwe baani era muva wa?”"},{"book":"Yoswa","chapter":"9","verse":"9","text":"Ne baddamu nti, “Tuzze lwa Mukama Katonda wammwe; twawulira byonna bye yakola e Misiri,"},{"book":"Yoswa","chapter":"9","verse":"10","text":"era n’ebyo bye yakola bakabaka ababiri Abamoli abaabeeranga emitala wa Yoludaani, Sikoni kabaka w’e Kesuboni ne Ogi kabaka we Basani abaabeeranga mu Asitaloosi."},{"book":"Yoswa","chapter":"9","verse":"11","text":"Abakulembeze n’abantu b’ewaffe bonna beebaatugamba nti, ‘Mwesibire entanda mugende musisinkane Abayisirayiri mubagambe nti, “Ffe tuli baddu bammwe kale tukole nammwe endagaano.” ’"},{"book":"Yoswa","chapter":"9","verse":"12","text":"Kale laba emmere yaffe eno we twaviira eka ng’ekyayokya naye olw’olugendo oluwanvu kaakano yiino yonna nkalu era ekukudde n’okukula."},{"book":"Yoswa","chapter":"9","verse":"13","text":"Ensawo z’omwenge zino ez’amaliba zaali mpya era nga zijjudde omwenge, naye kaakano laba n’okwabika zaabise; ebyambalo n’engatto zaffe byonna byabise olw’olugendo oluwanvu lwe tutambudde.”"},{"book":"Yoswa","chapter":"9","verse":"14","text":"Abayisirayiri, awatali kumala kubuuza eri Mukama, ne bakkiriza okulya ku mmere y’abatambuze bano."},{"book":"Yoswa","chapter":"9","verse":"15","text":"Yoswa n’abakulembeze b’Abayisirayiri ne bakola nabo endagaano y’emirembe era ne beerayirira obutabakolako kabi konna."},{"book":"Yoswa","chapter":"9","verse":"16","text":"Nga wayiseewo ennaku ssatu ng’endagaano ewedde okukola, Abayisirayiri ne bakivumbula ng’abantu abo baliraanwa baabwe."},{"book":"Yoswa","chapter":"9","verse":"17","text":"Abayisirayiri ne bagenda okunoonyereza, ku lunaku olwokusatu ne batuuka mu bibuga by’abantu bano: Gibyoni, ne Kefira, ne Beroosi ne Kiriyasuyalimu."},{"book":"Yoswa","chapter":"9","verse":"18","text":"Naye Abayisirayiri tebatta bantu bano kubanga abakulembeze baabwe baali baamala dda okwerayirira mu linnya lya Mukama Katonda wa Isirayiri obutabatta. Abayisirayiri bonna ne beemulugunyiza abakulembeze baabwe."},{"book":"Yoswa","chapter":"9","verse":"19","text":"Naye bo abakulembeze ne bakakata nti, “Twamala dda okwerayirira mu maaso ga Mukama Katonda wa Isirayiri, tetuyinza kubatta."},{"book":"Yoswa","chapter":"9","verse":"20","text":"Tetuteekwa kubatta kubanga twalayira obutakikola, singa tukikola obusungu bwa Katonda bujja kutubuubuukirako.”"},{"book":"Yoswa","chapter":"9","verse":"21","text":"Abakulembeze b’Abayisirayiri ne bagamba nti, “Temubatta.” Bwe batyo ne bafuuka baakwasanga nku era n’okukimanga amazzi g’Abayisirayiri ng’abakulembeze bwe babalagira."},{"book":"Yoswa","chapter":"9","verse":"22","text":"Yoswa n’ayita abantu abo n’ababuuza nti, “Naye lwaki mwatulimba nti muli b’ewala, so nga ate muli baliraanwa baffe?"},{"book":"Yoswa","chapter":"9","verse":"23","text":"Kale nno kaakano mukolimiddwa, munaabeeranga baddu, baakwasanga nku era n’okukimanga amazzi mu nnyumba ya Katonda wange.”"},{"book":"Yoswa","chapter":"9","verse":"24","text":"Yoswa ne bamuddamu nti, “Abaddu bo kino twakikola lwa kubanga twawulira nti, Mukama Katonda wo yalagira omuddu we Musa okubawa ensi eno era n’okuzikiriza bonna abagibeeramu, bwe tutyo ne tutya nnyo ne twagala okuwonya obulamu bwaffe kye kyatukozeseza ekintu kino."},{"book":"Yoswa","chapter":"9","verse":"25","text":"Naye tuutuno kaakano tuli mu mukono gwo gw’omanyi eky’okutukolera.”"},{"book":"Yoswa","chapter":"9","verse":"26","text":"Bw’atyo Yoswa n’awonya abantu bano mu mukono gw’Abayisirayiri, ne batabatta."},{"book":"Yoswa","chapter":"9","verse":"27","text":"Naye okuva olwo n’abafuula baakwasanga nku n’okukimiranga Abayisirayiri amazzi, era n’okuweerezanga ku kyoto kya Mukama mu kifo Mukama ky’anaalondanga okukiteekamu. Era bwe batyo bwe bakola ne leero."}]}