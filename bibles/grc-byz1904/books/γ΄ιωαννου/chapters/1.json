{"data":[{"book":"Γ΄ ΙΩΑΝΝΟΥ","chapter":"1","verse":"1","text":"Ὁ πρεσβύτερος Γαΐῳ τῷ ἀγαπητῷ, ὃν ἐγὼ ἀγαπῶ ἐν ἀληθείᾳ."},{"book":"Γ΄ ΙΩΑΝΝΟΥ","chapter":"1","verse":"2","text":"Ἀγαπητέ, περὶ πάντων εὔχομαί σε εὐοδοῦσθαι καὶ ὑγιαίνειν, καθὼς εὐοδοῦταί σου ἡ ψυχή."},{"book":"Γ΄ ΙΩΑΝΝΟΥ","chapter":"1","verse":"3","text":"ἐχάρην γὰρ λίαν ἐρχομένων ἀδελφῶν καὶ μαρτυρούντων σου τῇ ἀληθείᾳ, καθὼς σὺ ἐν ἀληθείᾳ περιπατεῖς."},{"book":"Γ΄ ΙΩΑΝΝΟΥ","chapter":"1","verse":"4","text":"μειζοτέραν τούτων οὐκ ἔχω χαράν, ἵνα ἀκούω τὰ ἐμὰ τέκνα ἐν ἀληθείᾳ περιπατοῦντα."},{"book":"Γ΄ ΙΩΑΝΝΟΥ","chapter":"1","verse":"5","text":"Ἀγαπητέ, πιστὸν ποιεῖς ὃ ἐὰν ἐργάσῃ εἰς τοὺς ἀδελφοὺς καὶ εἰς τοὺς ξένους,"},{"book":"Γ΄ ΙΩΑΝΝΟΥ","chapter":"1","verse":"6","text":"οἳ ἐμαρτύρησάν σου τῇ ἀγάπῃ ἐνώπιον ἐκκλησίας, οὓς καλῶς ποιήσεις προπέμψας ἀξίως τοῦ Θεοῦ."},{"book":"Γ΄ ΙΩΑΝΝΟΥ","chapter":"1","verse":"7","text":"ὑπὲρ γὰρ τοῦ ὀνόματος ἐξῆλθον, μηδὲν λαμβάνοντες ἀπὸ τῶν ἐθνικῶν."},{"book":"Γ΄ ΙΩΑΝΝΟΥ","chapter":"1","verse":"8","text":"ἡμεῖς οὖν ὀφείλομεν ἀπολαμβάνειν τοὺς τοιούτους, ἵνα συνεργοὶ γινώμεθα τῇ ἀληθείᾳ."},{"book":"Γ΄ ΙΩΑΝΝΟΥ","chapter":"1","verse":"9","text":"Ἔγραψα τῇ ἐκκλησίᾳ· ἀλλ᾽ ὁ φιλοπρωτεύων αὐτῶν Διοτρεφὴς οὐκ ἐπιδέχεται ἡμᾶς."},{"book":"Γ΄ ΙΩΑΝΝΟΥ","chapter":"1","verse":"10","text":"διὰ τοῦτο, ἐὰν ἔλθω, ὑπομνήσω αὐτοῦ τὰ ἔργα ἃ ποιεῖ, λόγοις πονηροῖς φλυαρῶν ἡμᾶς· καὶ μὴ ἀρκούμενος ἐπὶ τούτοις οὔτε αὐτὸς ἐπιδέχεται τοὺς ἀδελφοὺς καὶ τοὺς βουλομένους κωλύει καὶ [ἐκ] τῆς ἐκκλησίας ἐκβάλλει."},{"book":"Γ΄ ΙΩΑΝΝΟΥ","chapter":"1","verse":"11","text":"Ἀγαπητέ, μὴ μιμοῦ τὸ κακόν, ἀλλὰ τὸ ἀγαθόν. ὁ ἀγαθοποιῶν ἐκ τοῦ Θεοῦ ἐστιν· ὁ κακοποιῶν οὐχ ἑώρακε τὸν Θεόν."},{"book":"Γ΄ ΙΩΑΝΝΟΥ","chapter":"1","verse":"12","text":"Δημητρίῳ μεμαρτύρηται ὑπὸ πάντων καὶ ὑπ᾽ αὐτῆς τῆς ἀληθείας· καὶ ἡμεῖς δὲ μαρτυροῦμεν, καὶ οἴδατε ὅτι ἡ μαρτυρία ἡμῶν ἀληθής ἐστι."},{"book":"Γ΄ ΙΩΑΝΝΟΥ","chapter":"1","verse":"13","text":"Πολλὰ εἶχον γράφειν, ἀλλ᾽ οὐ θέλω διὰ μέλανος καὶ καλάμου σοι γράψαι·"},{"book":"Γ΄ ΙΩΑΝΝΟΥ","chapter":"1","verse":"14","text":"ἐλπίζω δὲ εὐθέως ἰδεῖν σε, καὶ στόμα πρὸς στόμα λαλήσομεν."},{"book":"Γ΄ ΙΩΑΝΝΟΥ","chapter":"1","verse":"15","text":"εἰρήνη σοι. ἀσπάζονταί σε οἱ φίλοι. ἀσπάζου τοὺς φίλους κατ᾽ ὄνομα."}]}