{"data":[{"book":"ΠΡΟΣ ΡΩΜΑΙΟΥΣ","chapter":"16","verse":"1","text":"Συνίστημι δὲ ὑμῖν Φοίβην τὴν ἀδελφὴν ἡμῶν, οὖσαν διάκονον τῆς ἐκκλησίας τῆς ἐν Κεγχρεαῖς,"},{"book":"ΠΡΟΣ ΡΩΜΑΙΟΥΣ","chapter":"16","verse":"2","text":"ἵνα αὐτὴν προσδέξησθε ἐν Κυρίῳ ἀξίως τῶν ἁγίων καὶ παραστῆτε αὐτῇ ἐν ᾧ ἂν ὑμῶν χρῄζῃ πράγματι· καὶ γὰρ αὕτη προστάτις πολλῶν ἐγενήθη καὶ αὐτοῦ ἐμοῦ."},{"book":"ΠΡΟΣ ΡΩΜΑΙΟΥΣ","chapter":"16","verse":"3","text":"Ἀσπάσασθε Πρίσκιλλαν καὶ Ἀκύλαν τοὺς συνεργούς μου ἐν Χριστῷ Ἰησοῦ,"},{"book":"ΠΡΟΣ ΡΩΜΑΙΟΥΣ","chapter":"16","verse":"4","text":"οἵτινες ὑπὲρ τῆς ψυχῆς μου τὸν ἑαυτῶν τράχηλον ὑπέθηκαν, οἷς οὐκ ἐγὼ μόνος εὐχαριστῶ, ἀλλὰ καὶ πᾶσαι αἱ ἐκκλησίαι τῶν ἐθνῶν, καὶ τὴν κατ᾽ οἶκον αὐτῶν ἐκκλησίαν."},{"book":"ΠΡΟΣ ΡΩΜΑΙΟΥΣ","chapter":"16","verse":"5","text":"ἀσπάσασθε Ἐπαίνετον τὸν ἀγαπητόν μου, ὅς ἐστιν ἀπαρχὴ τῆς Ἀχαΐας εἰς Χριστόν."},{"book":"ΠΡΟΣ ΡΩΜΑΙΟΥΣ","chapter":"16","verse":"6","text":"ἀσπάσασθε Μαριάμ, ἥτις πολλὰ ἐκοπίασεν εἰς ἡμᾶς."},{"book":"ΠΡΟΣ ΡΩΜΑΙΟΥΣ","chapter":"16","verse":"7","text":"ἀσπάσασθε Ἀνδρόνικον καὶ Ἰουνίαν τοὺς συγγενεῖς μου καὶ συναιχμαλώτους μου, οἵτινές εἰσιν ἐπίσημοι ἐν τοῖς ἀποστόλοις, οἳ καὶ πρὸ ἐμοῦ γεγόνασιν ἐν Χριστῷ."},{"book":"ΠΡΟΣ ΡΩΜΑΙΟΥΣ","chapter":"16","verse":"8","text":"ἀσπάσασθε Ἀμπλίαν τὸν ἀγαπητόν μου ἐν Κυρίῳ."},{"book":"ΠΡΟΣ ΡΩΜΑΙΟΥΣ","chapter":"16","verse":"9","text":"ἀσπάσασθε Οὐρβανὸν τὸν συνεργὸν ἡμῶν ἐν Χριστῷ καὶ Στάχυν τὸν ἀγαπητόν μου."},{"book":"ΠΡΟΣ ΡΩΜΑΙΟΥΣ","chapter":"16","verse":"10","text":"ἀσπάσασθε Ἀπελλῆν τὸν δόκιμον ἐν Χριστῷ. ἀσπάσασθε τοὺς ἐκ τῶν Ἀριστοβούλου."},{"book":"ΠΡΟΣ ΡΩΜΑΙΟΥΣ","chapter":"16","verse":"11","text":"ἀσπάσασθε Ἡρῳδίωνα τὸν συγγενῆ μου. ἀσπάσασθε τοὺς ἐκ τῶν Ναρκίσσου τοὺς ὄντας ἐν Κυρίῳ."},{"book":"ΠΡΟΣ ΡΩΜΑΙΟΥΣ","chapter":"16","verse":"12","text":"ἀσπάσασθε Τρύφαιναν καὶ Τρυφῶσαν τὰς κοπιώσας ἐν Κυρίῳ. ἀσπάσασθε Περσίδα τὴν ἀγαπητήν, ἥτις πολλὰ ἐκοπίασεν ἐν Κυρίῳ."},{"book":"ΠΡΟΣ ΡΩΜΑΙΟΥΣ","chapter":"16","verse":"13","text":"ἀσπάσασθε Ῥοῦφον τὸν ἐκλεκτὸν ἐν Κυρίῳ καὶ τὴν μητέρα αὐτοῦ καὶ ἐμοῦ."},{"book":"ΠΡΟΣ ΡΩΜΑΙΟΥΣ","chapter":"16","verse":"14","text":"ἀσπάσασθε Ἀσύγκριτον, Φλέγοντα, Ἑρμᾶν, Πατρόβαν, Ἑρμῆν καὶ τοὺς σὺν αὐτοῖς ἀδελφούς."},{"book":"ΠΡΟΣ ΡΩΜΑΙΟΥΣ","chapter":"16","verse":"15","text":"ἀσπάσασθε Φιλόλογον καὶ Ἰουλίαν, Νηρέα καὶ τὴν ἀδελφὴν αὐτοῦ, καὶ Ὀλυμπᾶν καὶ τοὺς σὺν αὐτοῖς πάντας ἁγίους."},{"book":"ΠΡΟΣ ΡΩΜΑΙΟΥΣ","chapter":"16","verse":"16","text":"ἀσπάσασθε ἀλλήλους ἐν φιλήματι ἁγίῳ. ἀσπάζονται ὑμᾶς αἱ ἐκκλησίαι τοῦ Χριστοῦ."},{"book":"ΠΡΟΣ ΡΩΜΑΙΟΥΣ","chapter":"16","verse":"17","text":"Παρακαλῶ δὲ ὑμᾶς, ἀδελφοί, σκοπεῖν τοὺς τὰς διχοστασίας καὶ τὰ σκάνδαλα παρὰ τὴν διδαχὴν ἣν ὑμεῖς ἐμάθετε ποιοῦντας, καὶ ἐκκλίνατε ἀπ᾽ αὐτῶν·"},{"book":"ΠΡΟΣ ΡΩΜΑΙΟΥΣ","chapter":"16","verse":"18","text":"οἱ γὰρ τοιοῦτοι τῷ Κυρίῳ ἡμῶν [Ἰησοῦ] Χριστῷ οὐ δουλεύουσιν, ἀλλὰ τῇ ἑαυτῶν κοιλίᾳ, καὶ διὰ τῆς χρηστολογίας καὶ εὐλογίας ἐξαπατῶσι τὰς καρδίας τῶν ἀκάκων·"},{"book":"ΠΡΟΣ ΡΩΜΑΙΟΥΣ","chapter":"16","verse":"19","text":"ἡ γὰρ ὑμῶν ὑπακοὴ εἰς πάντας ἀφίκετο. χαίρω οὖν τὸ ἐφ᾽ ὑμῖν· θέλω δὲ ὑμᾶς σοφοὺς μὲν εἶναι εἰς τὸ ἀγαθόν, ἀκεραίους δὲ εἰς τὸ κακόν."},{"book":"ΠΡΟΣ ΡΩΜΑΙΟΥΣ","chapter":"16","verse":"20","text":"ὁ δὲ Θεὸς τῆς εἰρήνης συντρίψει τὸν σατανᾶν ὑπὸ τοὺς πόδας ὑμῶν ἐν τάχει. Ἡ χάρις τοῦ Κυρίου ἡμῶν Ἰησοῦ Χριστοῦ μεθ᾽ ὑμῶν."},{"book":"ΠΡΟΣ ΡΩΜΑΙΟΥΣ","chapter":"16","verse":"21","text":"Ἀσπάζονται ὑμᾶς Τιμόθεος ὁ συνεργός μου, καὶ Λούκιος καὶ Ἰάσων καὶ Σωσίπατρος οἱ συγγενεῖς μου."},{"book":"ΠΡΟΣ ΡΩΜΑΙΟΥΣ","chapter":"16","verse":"22","text":"ἀσπάζομαι ὑμᾶς ἐγὼ Τέρτιος ὁ γράψας τὴν ἐπιστολὴν ἐν Κυρίῳ."},{"book":"ΠΡΟΣ ΡΩΜΑΙΟΥΣ","chapter":"16","verse":"23","text":"ἀσπάζεται ὑμᾶς Γάϊος ὁ ξένος μου καὶ τῆς ἐκκλησίας ὅλης. ἀσπάζεται ὑμᾶς Ἔραστος ὁ οἰκονόμος τῆς πόλεως καὶ Κούαρτος ὁ ἀδελφός."},{"book":"ΠΡΟΣ ΡΩΜΑΙΟΥΣ","chapter":"16","verse":"24","text":"Ἡ χάρις τοῦ Κυρίου ἡμῶν Ἰησοῦ Χριστοῦ μετὰ πάντων ὑμῶν· ἀμήν."}]}