{"data":[{"book":"ΠΡΟΣ ΡΩΜΑΙΟΥΣ","chapter":"1","verse":"1","text":"Παῦλος, δοῦλος Ἰησοῦ Χριστοῦ, κλητὸς ἀπόστολος, ἀφωρισμένος εἰς εὐαγγέλιον Θεοῦ"},{"book":"ΠΡΟΣ ΡΩΜΑΙΟΥΣ","chapter":"1","verse":"2","text":"ὃ προεπηγγείλατο διὰ τῶν προφητῶν αὐτοῦ ἐν γραφαῖς ἁγίαις"},{"book":"ΠΡΟΣ ΡΩΜΑΙΟΥΣ","chapter":"1","verse":"3","text":"περὶ τοῦ υἱοῦ αὐτοῦ, τοῦ γενομένου ἐκ σπέρματος Δαυῒδ κατὰ σάρκα,"},{"book":"ΠΡΟΣ ΡΩΜΑΙΟΥΣ","chapter":"1","verse":"4","text":"τοῦ ὁρισθέντος υἱοῦ Θεοῦ ἐν δυνάμει κατὰ πνεῦμα ἁγιωσύνης ἐξ ἀναστάσεως νεκρῶν, Ἰησοῦ Χριστοῦ τοῦ Κυρίου ἡμῶν,"},{"book":"ΠΡΟΣ ΡΩΜΑΙΟΥΣ","chapter":"1","verse":"5","text":"δι᾽ οὗ ἐλάβομεν χάριν καὶ ἀποστολὴν εἰς ὑπακοὴν πίστεως ἐν πᾶσι τοῖς ἔθνεσιν ὑπὲρ τοῦ ὀνόματος αὐτοῦ,"},{"book":"ΠΡΟΣ ΡΩΜΑΙΟΥΣ","chapter":"1","verse":"6","text":"ἐν οἷς ἐστε καὶ ὑμεῖς κλητοὶ Ἰησοῦ Χριστοῦ,"},{"book":"ΠΡΟΣ ΡΩΜΑΙΟΥΣ","chapter":"1","verse":"7","text":"πᾶσι τοῖς οὖσιν ἐν Ῥώμῃ ἀγαπητοῖς Θεοῦ, κλητοῖς ἁγίοις· χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΡΩΜΑΙΟΥΣ","chapter":"1","verse":"8","text":"Πρῶτον μὲν εὐχαριστῶ τῷ Θεῷ μου διὰ Ἰησοῦ Χριστοῦ ὑπὲρ πάντων ὑμῶν, ὅτι ἡ πίστις ὑμῶν καταγγέλλεται ἐν ὅλῳ τῷ κόσμῳ."},{"book":"ΠΡΟΣ ΡΩΜΑΙΟΥΣ","chapter":"1","verse":"9","text":"μάρτυς γάρ μού ἐστιν ὁ Θεός, ᾧ λατρεύω ἐν τῷ πνεύματί μου ἐν τῷ εὐαγγελίῳ τοῦ υἱοῦ αὐτοῦ, ὡς ἀδιαλείπτως μνείαν ὑμῶν ποιοῦμαι,"},{"book":"ΠΡΟΣ ΡΩΜΑΙΟΥΣ","chapter":"1","verse":"10","text":"πάντοτε ἐπὶ τῶν προσευχῶν μου δεόμενος εἴ πως ἤδη ποτὲ εὐοδωθήσομαι ἐν τῷ θελήματι τοῦ Θεοῦ ἐλθεῖν πρὸς ὑμᾶς."},{"book":"ΠΡΟΣ ΡΩΜΑΙΟΥΣ","chapter":"1","verse":"11","text":"ἐπιποθῶ γὰρ ἰδεῖν ὑμᾶς, ἵνα τι μεταδῶ χάρισμα ὑμῖν πνευματικὸν εἰς τὸ στηριχθῆναι ὑμᾶς,"},{"book":"ΠΡΟΣ ΡΩΜΑΙΟΥΣ","chapter":"1","verse":"12","text":"τοῦτο δέ ἐστι συμπαρακληθῆναι ἐν ὑμῖν διὰ τῆς ἐν ἀλλήλοις πίστεως ὑμῶν τε καὶ ἐμοῦ."},{"book":"ΠΡΟΣ ΡΩΜΑΙΟΥΣ","chapter":"1","verse":"13","text":"οὐ θέλω δὲ ὑμᾶς ἀγνοεῖν, ἀδελφοί, ὅτι πολλάκις προεθέμην ἐλθεῖν πρὸς ὑμᾶς, καὶ ἐκωλύθην ἄχρι τοῦ δεῦρο, ἵνα τινὰ καρπὸν σχῶ καὶ ἐν ὑμῖν καθὼς καὶ ἐν τοῖς λοιποῖς ἔθνεσιν."},{"book":"ΠΡΟΣ ΡΩΜΑΙΟΥΣ","chapter":"1","verse":"14","text":"Ἕλλησί τε καὶ βαρβάροις, σοφοῖς τε καὶ ἀνοήτοις ὀφειλέτης εἰμί·"},{"book":"ΠΡΟΣ ΡΩΜΑΙΟΥΣ","chapter":"1","verse":"15","text":"οὕτω τὸ κατ᾽ ἐμὲ πρόθυμον καὶ ὑμῖν τοῖς ἐν Ῥώμῃ εὐαγγελίσασθαι."},{"book":"ΠΡΟΣ ΡΩΜΑΙΟΥΣ","chapter":"1","verse":"16","text":"Οὐ γὰρ ἐπαισχύνομαι τὸ εὐαγγέλιον τοῦ Χριστοῦ· δύναμις γὰρ Θεοῦ ἐστιν εἰς σωτηρίαν παντὶ τῷ πιστεύοντι, Ἰουδαίῳ τε πρῶτον καὶ Ἕλληνι."},{"book":"ΠΡΟΣ ΡΩΜΑΙΟΥΣ","chapter":"1","verse":"17","text":"δικαιοσύνη γὰρ Θεοῦ ἐν αὐτῷ ἀποκαλύπτεται ἐκ πίστεως εἰς πίστιν, καθὼς γέγραπται· ὁ δὲ δίκαιος ἐκ πίστεως ζήσεται."},{"book":"ΠΡΟΣ ΡΩΜΑΙΟΥΣ","chapter":"1","verse":"18","text":"Ἀποκαλύπτεται γὰρ ὀργὴ Θεοῦ ἀπ᾽ οὐρανοῦ ἐπὶ πᾶσαν ἀσέβειαν καὶ ἀδικίαν ἀνθρώπων τῶν τὴν ἀλήθειαν ἐν ἀδικίᾳ κατεχόντων,"},{"book":"ΠΡΟΣ ΡΩΜΑΙΟΥΣ","chapter":"1","verse":"19","text":"διότι τὸ γνωστὸν τοῦ Θεοῦ φανερόν ἐστιν ἐν αὐτοῖς· ὁ γὰρ Θεὸς αὐτοῖς ἐφανέρωσε."},{"book":"ΠΡΟΣ ΡΩΜΑΙΟΥΣ","chapter":"1","verse":"20","text":"τὰ γὰρ ἀόρατα αὐτοῦ ἀπὸ κτίσεως κόσμου τοῖς ποιήμασι νοούμενα καθορᾶται, ἥ τε ἀΐδιος αὐτοῦ δύναμις καὶ θειότης, εἰς τὸ εἶναι αὐτοὺς ἀναπολογήτους,"},{"book":"ΠΡΟΣ ΡΩΜΑΙΟΥΣ","chapter":"1","verse":"21","text":"διότι γνόντες τὸν Θεὸν οὐχ ὡς Θεὸν ἐδόξασαν ἢ εὐχαρίστησαν, ἀλλ᾽ ἐματαιώθησαν ἐν τοῖς διαλογισμοῖς αὐτῶν, καὶ ἐσκοτίσθη ἡ ἀσύνετος αὐτῶν καρδία·"},{"book":"ΠΡΟΣ ΡΩΜΑΙΟΥΣ","chapter":"1","verse":"22","text":"φάσκοντες εἶναι σοφοὶ ἐμωράνθησαν,"},{"book":"ΠΡΟΣ ΡΩΜΑΙΟΥΣ","chapter":"1","verse":"23","text":"καὶ ἤλλαξαν τὴν δόξαν τοῦ ἀφθάρτου Θεοῦ ἐν ὁμοιώματι εἰκόνος φθαρτοῦ ἀνθρώπου καὶ πετεινῶν καὶ τετραπόδων καὶ ἑρπετῶν."},{"book":"ΠΡΟΣ ΡΩΜΑΙΟΥΣ","chapter":"1","verse":"24","text":"Διὸ καὶ παρέδωκεν αὐτοὺς ὁ Θεὸς ἐν ταῖς ἐπιθυμίαις τῶν καρδιῶν αὐτῶν εἰς ἀκαθαρσίαν τοῦ ἀτιμάζεσθαι τὰ σώματα αὐτῶν ἐν αὐτοῖς,"},{"book":"ΠΡΟΣ ΡΩΜΑΙΟΥΣ","chapter":"1","verse":"25","text":"οἵτινες μετήλλαξαν τὴν ἀλήθειαν τοῦ Θεοῦ ἐν τῷ ψεύδει, καὶ ἐσεβάσθησαν καὶ ἐλάτρευσαν τῇ κτίσει παρὰ τὸν κτίσαντα, ὅς ἐστιν εὐλογητὸς εἰς τοὺς αἰῶνας· ἀμήν."},{"book":"ΠΡΟΣ ΡΩΜΑΙΟΥΣ","chapter":"1","verse":"26","text":"Διὰ τοῦτο παρέδωκεν αὐτοὺς ὁ Θεὸς εἰς πάθη ἀτιμίας. αἵ τε γὰρ θήλειαι αὐτῶν μετήλλαξαν τὴν φυσικὴν χρῆσιν εἰς τὴν παρὰ φύσιν,"},{"book":"ΠΡΟΣ ΡΩΜΑΙΟΥΣ","chapter":"1","verse":"27","text":"ὁμοίως δὲ καὶ οἱ ἄρσενες ἀφέντες τὴν φυσικὴν χρῆσιν τῆς θηλείας ἐξεκαύθησαν ἐν τῇ ὀρέξει αὐτῶν εἰς ἀλλήλους, ἄρσενες ἐν ἄρσεσι τὴν ἀσχημοσύνην κατεργαζόμενοι καὶ τὴν ἀντιμισθίαν ἣν ἔδει τῆς πλάνης αὐτῶν ἐν ἑαυτοῖς ἀπολαμβάνοντες."},{"book":"ΠΡΟΣ ΡΩΜΑΙΟΥΣ","chapter":"1","verse":"28","text":"Καὶ καθὼς οὐκ ἐδοκίμασαν τὸν Θεὸν ἔχειν ἐν ἐπιγνώσει, παρέδωκεν αὐτοὺς ὁ Θεὸς εἰς ἀδόκιμον νοῦν, ποιεῖν τὰ μὴ καθήκοντα,"},{"book":"ΠΡΟΣ ΡΩΜΑΙΟΥΣ","chapter":"1","verse":"29","text":"πεπληρωμένους πάσῃ ἀδικίᾳ, πορνείᾳ πονηρίᾳ πλεονεξίᾳ κακίᾳ, μεστοὺς φθόνου φόνου ἔριδος δόλου κακοηθείας,"},{"book":"ΠΡΟΣ ΡΩΜΑΙΟΥΣ","chapter":"1","verse":"30","text":"ψιθυριστάς, καταλάλους, θεοστυγεῖς, ὑβριστάς, ὑπερηφάνους, ἀλαζόνας, ἐφευρετὰς κακῶν, γονεῦσιν ἀπειθεῖς,"},{"book":"ΠΡΟΣ ΡΩΜΑΙΟΥΣ","chapter":"1","verse":"31","text":"ἀσυνέτους, ἀσυνθέτους, ἀστόργους, ἀσπόνδους, ἀνελεήμονας·"},{"book":"ΠΡΟΣ ΡΩΜΑΙΟΥΣ","chapter":"1","verse":"32","text":"οἵτινες τὸ δικαίωμα τοῦ Θεοῦ ἐπιγνόντες, ὅτι οἱ τὰ τοιαῦτα πράσσοντες ἄξιοι θανάτου εἰσίν, οὐ μόνον αὐτὰ ποιοῦσιν, ἀλλὰ καὶ συνευδοκοῦσι τοῖς πράσσουσι."}]}