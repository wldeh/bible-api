{"data":[{"book":"ΚΑΤΑ ΜΑΤΘΑΙΟΝ","chapter":"15","verse":"1","text":"Τότε προσέρχονται τῷ Ἰησοῦ οἱ ἀπὸ Ἱεροσολύμων γραμματεῖς καὶ Φαρισαῖοι λέγοντες·"},{"book":"ΚΑΤΑ ΜΑΤΘΑΙΟΝ","chapter":"15","verse":"2","text":"διατί οἱ μαθηταί σου παραβαίνουσι τὴν παράδοσιν τῶν πρεσβυτέρων; οὐ γὰρ νίπτονται τὰς χεῖρας αὐτῶν ὅταν ἄρτον ἐσθίωσιν."},{"book":"ΚΑΤΑ ΜΑΤΘΑΙΟΝ","chapter":"15","verse":"3","text":"ὁ δὲ ἀποκριθεὶς εἶπεν αὐτοῖς· διατί καὶ ὑμεῖς παραβαίνετε τὴν ἐντολὴν τοῦ Θεοῦ διὰ τὴν παράδοσιν ὑμῶν;"},{"book":"ΚΑΤΑ ΜΑΤΘΑΙΟΝ","chapter":"15","verse":"4","text":"ὁ γὰρ Θεὸς ἐνετείλατο λέγων· τίμα τὸν πατέρα καὶ τὴν μητέρα· καί· ὁ κακολογῶν πατέρα ἢ μητέρα θανάτῳ τελευτάτω."},{"book":"ΚΑΤΑ ΜΑΤΘΑΙΟΝ","chapter":"15","verse":"5","text":"ὑμεῖς δὲ λέγετε· ὃς ἂν εἴπῃ τῷ πατρὶ ἢ τῇ μητρί, δῶρον ὃ ἐὰν ἐξ ἐμοῦ ὠφεληθῇς, καὶ οὐ μὴ τιμήσῃ τὸν πατέρα αὐτοῦ ἢ τὴν μητέρα αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"15","verse":"6","text":"καὶ ἠκυρώσατε τὴν ἐντολὴν τοῦ Θεοῦ διὰ τὴν παράδοσιν ὑμῶν."},{"book":"ΚΑΤΑ ΜΑΤΘΑΙΟΝ","chapter":"15","verse":"7","text":"ὑποκριταί! καλῶς προεφήτευσε περὶ ὑμῶν Ἡσαΐας λέγων·"},{"book":"ΚΑΤΑ ΜΑΤΘΑΙΟΝ","chapter":"15","verse":"8","text":"ἐγγίζει μοι ὁ λαὸς οὗτος τῷ στόματι αὐτῶν καὶ τοῖς χείλεσί με τιμᾷ, ἡ δὲ καρδία αὐτῶν πόρρω ἀπέχει ἀπ᾽ ἐμοῦ·"},{"book":"ΚΑΤΑ ΜΑΤΘΑΙΟΝ","chapter":"15","verse":"9","text":"μάτην δὲ σέβονταί με, διδάσκοντες διδασκαλίας ἐντάλματα ἀνθρώπων."},{"book":"ΚΑΤΑ ΜΑΤΘΑΙΟΝ","chapter":"15","verse":"10","text":"Καὶ προσκαλεσάμενος τὸν ὄχλον εἶπεν αὐτοῖς· ἀκούετε καὶ συνίετε·"},{"book":"ΚΑΤΑ ΜΑΤΘΑΙΟΝ","chapter":"15","verse":"11","text":"οὐ τὸ εἰσερχόμενον εἰς τὸ στόμα κοινοῖ τὸν ἄνθρωπον, ἀλλὰ τὸ ἐκπορευόμενον ἐκ τοῦ στόματος τοῦτο κοινοῖ τὸν ἄνθρωπον."},{"book":"ΚΑΤΑ ΜΑΤΘΑΙΟΝ","chapter":"15","verse":"12","text":"τότε προσελθόντες οἱ μαθηταὶ αὐτοῦ εἶπον αὐτῷ· οἶδας ὅτι οἱ Φαρισαῖοι ἐσκανδαλίσθησαν ἀκούσαντες τὸν λόγον;"},{"book":"ΚΑΤΑ ΜΑΤΘΑΙΟΝ","chapter":"15","verse":"13","text":"ὁ δὲ ἀποκριθεὶς εἶπε· πᾶσα φυτεία ἣν οὐκ ἐφύτευσεν ὁ πατήρ μου ὁ οὐράνιος ἐκριζωθήσεται."},{"book":"ΚΑΤΑ ΜΑΤΘΑΙΟΝ","chapter":"15","verse":"14","text":"ἄφετε αὐτούς· ὁδηγοί εἰσι τυφλοὶ τυφλῶν· τυφλὸς δὲ τυφλὸν ἐὰν ὁδηγῇ, ἀμφότεροι εἰς βόθυνον πεσοῦνται."},{"book":"ΚΑΤΑ ΜΑΤΘΑΙΟΝ","chapter":"15","verse":"15","text":"ἀποκριθεὶς δὲ ὁ Πέτρος εἶπεν αὐτῷ· φράσον ἡμῖν τὴν παραβολὴν ταύτην."},{"book":"ΚΑΤΑ ΜΑΤΘΑΙΟΝ","chapter":"15","verse":"16","text":"ὁ δὲ Ἰησοῦς εἶπεν· ἀκμὴν καὶ ὑμεῖς ἀσύνετοί ἐστε;"},{"book":"ΚΑΤΑ ΜΑΤΘΑΙΟΝ","chapter":"15","verse":"17","text":"οὔπω νοεῖτε ὅτι πᾶν τὸ εἰσπορευόμενον εἰς τὸ στόμα εἰς τὴν κοιλίαν χωρεῖ καὶ εἰς ἀφεδρῶνα ἐκβάλλεται;"},{"book":"ΚΑΤΑ ΜΑΤΘΑΙΟΝ","chapter":"15","verse":"18","text":"τὰ δὲ ἐκπορευόμενα ἐκ τοῦ στόματος ἐκ τῆς καρδίας ἐξέρχεται, κἀκεῖνα κοινοῖ τὸν ἄνθρωπον."},{"book":"ΚΑΤΑ ΜΑΤΘΑΙΟΝ","chapter":"15","verse":"19","text":"ἐκ γὰρ τῆς καρδίας ἐξέρχονται διαλογισμοὶ πονηροί, φόνοι, μοιχεῖαι, πορνεῖαι, κλοπαί, ψευδομαρτυρίαι, βλασφημίαι."},{"book":"ΚΑΤΑ ΜΑΤΘΑΙΟΝ","chapter":"15","verse":"20","text":"ταῦτά ἐστι τὰ κοινοῦντα τὸν ἄνθρωπον· τὸ δὲ ἀνίπτοις χερσὶ φαγεῖν οὐ κοινοῖ τὸν ἄνθρωπον."},{"book":"ΚΑΤΑ ΜΑΤΘΑΙΟΝ","chapter":"15","verse":"21","text":"Καὶ ἐξελθὼν ἐκεῖθεν ὁ Ἰησοῦς ἀνεχώρησεν εἰς τὰ μέρη Τύρου καὶ Σιδῶνος."},{"book":"ΚΑΤΑ ΜΑΤΘΑΙΟΝ","chapter":"15","verse":"22","text":"καὶ ἰδοὺ γυνὴ Χαναναία ἀπὸ τῶν ὁρίων ἐκείνων ἐξελθοῦσα ἐκραύγασεν αὐτῷ λέγουσα· ἐλέησόν με, Κύριε, υἱὲ Δαυΐδ· ἡ θυγάτηρ μου κακῶς δαιμονίζεται."},{"book":"ΚΑΤΑ ΜΑΤΘΑΙΟΝ","chapter":"15","verse":"23","text":"ὁ δὲ οὐκ ἀπεκρίθη αὐτῇ λόγον. καὶ προσελθόντες οἱ μαθηταὶ αὐτοῦ ἠρώτων αὐτὸν λέγοντες· ἀπόλυσον αὐτήν, ὅτι κράζει ὄπισθεν ἡμῶν."},{"book":"ΚΑΤΑ ΜΑΤΘΑΙΟΝ","chapter":"15","verse":"24","text":"ὁ δὲ ἀποκριθεὶς εἶπεν· οὐκ ἀπεστάλην εἰ μὴ εἰς τὰ πρόβατα τὰ ἀπολωλότα οἴκου Ἰσραήλ."},{"book":"ΚΑΤΑ ΜΑΤΘΑΙΟΝ","chapter":"15","verse":"25","text":"ἡ δὲ ἐλθοῦσα προσεκύνησεν αὐτῷ λέγουσα· Κύριε, βοήθει μοι."},{"book":"ΚΑΤΑ ΜΑΤΘΑΙΟΝ","chapter":"15","verse":"26","text":"ὁ δὲ ἀποκριθεὶς εἶπεν· οὐκ ἔστι καλὸν λαβεῖν τὸν ἄρτον τῶν τέκνων καὶ βαλεῖν τοῖς κυναρίοις."},{"book":"ΚΑΤΑ ΜΑΤΘΑΙΟΝ","chapter":"15","verse":"27","text":"ἡ δὲ εἶπε· ναί, Κύριε· καὶ γὰρ τὰ κυνάρια ἐσθίει ἀπὸ τῶν ψιχίων τῶν πιπτόντων ἀπὸ τῆς τραπέζης τῶν κυρίων αὐτῶν."},{"book":"ΚΑΤΑ ΜΑΤΘΑΙΟΝ","chapter":"15","verse":"28","text":"τότε ἀποκριθεὶς ὁ Ἰησοῦς εἶπεν αὐτῇ· ὦ γύναι, μεγάλη σου ἡ πίστις! γενηθήτω σοι ὡς θέλεις. καὶ ἰάθη ἡ θυγάτηρ αὐτῆς ἀπὸ τῆς ὥρας ἐκείνης."},{"book":"ΚΑΤΑ ΜΑΤΘΑΙΟΝ","chapter":"15","verse":"29","text":"Καὶ μεταβὰς ἐκεῖθεν ὁ Ἰησοῦς ἦλθε παρὰ τὴν θάλασσαν τῆς Γαλιλαίας, καὶ ἀναβὰς εἰς τὸ ὄρος ἐκάθητο ἐκεῖ."},{"book":"ΚΑΤΑ ΜΑΤΘΑΙΟΝ","chapter":"15","verse":"30","text":"καὶ προσῆλθον αὐτῷ ὄχλοι πολλοὶ ἔχοντες μεθ᾽ ἑαυτῶν χωλούς, τυφλούς, κωφούς, κυλλοὺς καὶ ἑτέρους πολλούς, καὶ ἔρριψαν αὐτοὺς παρὰ τοὺς πόδας τοῦ Ἰησοῦ, καὶ ἐθεράπευσεν αὐτούς,"},{"book":"ΚΑΤΑ ΜΑΤΘΑΙΟΝ","chapter":"15","verse":"31","text":"ὥστε τοὺς ὄχλους θαυμάσαι βλέποντας κωφοὺς [ἀκούοντας, ἀλάλους] λαλοῦντας, κυλλοὺς ὑγιεῖς, χωλοὺς περιπατοῦντας καὶ τυφλοὺς βλέποντας· καὶ ἐδόξασαν τὸν Θεὸν Ἰσραήλ."},{"book":"ΚΑΤΑ ΜΑΤΘΑΙΟΝ","chapter":"15","verse":"32","text":"Ὁ δὲ Ἰησοῦς προσκαλεσάμενος τοὺς μαθητὰς αὐτοῦ εἶπε· σπλαγχνίζομαι ἐπὶ τὸν ὄχλον, ὅτι ἤδη ἡμέραι τρεῖς προσμένουσί μοι καὶ οὐκ ἔχουσι τί φάγωσι· καὶ ἀπολῦσαι αὐτοὺς νήστεις οὐ θέλω, μήποτε ἐκλυθῶσιν ἐν τῇ ὁδῷ."},{"book":"ΚΑΤΑ ΜΑΤΘΑΙΟΝ","chapter":"15","verse":"33","text":"καὶ λέγουσιν αὐτῷ οἱ μαθηταὶ αὐτοῦ· πόθεν ἡμῖν ἐν ἐρημίᾳ ἄρτοι τοσοῦτοι ὥστε χορτάσαι ὄχλον τοσοῦτον;"},{"book":"ΚΑΤΑ ΜΑΤΘΑΙΟΝ","chapter":"15","verse":"34","text":"καὶ λέγει αὐτοῖς ὁ Ἰησοῦς· πόσους ἄρτους ἔχετε; οἱ δὲ εἶπον· ἑπτά, καὶ ὀλίγα ἰχθύδια."},{"book":"ΚΑΤΑ ΜΑΤΘΑΙΟΝ","chapter":"15","verse":"35","text":"καὶ ἐκέλευσε τοῖς ὄχλοις ἀναπεσεῖν ἐπὶ τὴν γῆν."},{"book":"ΚΑΤΑ ΜΑΤΘΑΙΟΝ","chapter":"15","verse":"36","text":"καὶ λαβὼν τοὺς ἑπτὰ ἄρτους καὶ τοὺς ἰχθύας, εὐχαριστήσας ἔκλασε καὶ ἔδωκε τοῖς μαθηταῖς αὐτοῦ, οἱ δὲ μαθηταὶ τοῖς ὄχλοις."},{"book":"ΚΑΤΑ ΜΑΤΘΑΙΟΝ","chapter":"15","verse":"37","text":"καὶ ἔφαγον πάντες καὶ ἐχορτάσθησαν, καὶ ἦραν τὸ περισσεῦον τῶν κλασμάτων ἑπτὰ σπυρίδας πλήρεις·"},{"book":"ΚΑΤΑ ΜΑΤΘΑΙΟΝ","chapter":"15","verse":"38","text":"οἱ δὲ ἐσθίοντες ἦσαν τετρακισχίλιοι ἄνδρες χωρὶς γυναικῶν καὶ παιδίων."},{"book":"ΚΑΤΑ ΜΑΤΘΑΙΟΝ","chapter":"15","verse":"39","text":"καὶ ἀπολύσας τοὺς ὄχλους ἐνέβη εἰς τὸ πλοῖον καὶ ἦλθεν εἰς τὰ ὅρια Μαγδαλά."}]}