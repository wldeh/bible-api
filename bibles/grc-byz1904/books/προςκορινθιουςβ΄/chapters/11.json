{"data":[{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"1","text":"Ὄφελον ἀνείχεσθέ μου μικρὸν τῇ ἀφροσύνῃ· ἀλλὰ καὶ ἀνέχεσθέ μου·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"2","text":"ζηλῶ γὰρ ὑμᾶς Θεοῦ ζήλῳ· ἡρμοσάμην γὰρ ὑμᾶς ἑνὶ ἀνδρί, παρθένον ἁγνὴν παραστῆσαι τῷ Χριστῷ·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"3","text":"φοβοῦμαι δὲ μήπως, ὡς ὁ ὄφις Εὔαν ἐξηπάτησεν ἐν τῇ πανουργίᾳ αὐτοῦ, οὕτω φθαρῇ τὰ νοήματα ὑμῶν ἀπὸ τῆς ἁπλότητος τῆς εἰς τὸν Χριστόν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"4","text":"εἰ μὲν γὰρ ὁ ἐρχόμενος ἄλλον Ἰησοῦν κηρύσσει ὃν οὐκ ἐκηρύξαμεν, ἢ πνεῦμα ἕτερον λαμβάνετε ὃ οὐκ ἐλάβετε, ἢ εὐαγγέλιον ἕτερον ὃ οὐκ ἐδέξασθε, καλῶς ἀνείχεσθε."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"5","text":"λογίζομαι γὰρ μηδὲν ὑστερηκέναι τῶν ὑπερλίαν ἀποστόλων."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"6","text":"εἰ δὲ καὶ ἰδιώτης τῷ λόγῳ, ἀλλ᾽ οὐ τῇ γνώσει, ἀλλ᾽ ἐν παντὶ φανερωθέντες ἐν πᾶσιν εἰς ὑμᾶς."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"7","text":"Ἢ ἁμαρτίαν ἐποίησα ἐμαυτὸν ταπεινῶν ἵνα ὑμεῖς ὑψωθῆτε, ὅτι δωρεὰν τὸ τοῦ Θεοῦ εὐαγγέλιον εὐηγγελισάμην ὑμῖν;"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"8","text":"ἄλλας ἐκκλησίας ἐσύλησα λαβὼν ὀψώνιον πρὸς τὴν ὑμῶν διακονίαν, καὶ παρὼν πρὸς ὑμᾶς καὶ ὑστερηθεὶς οὐ κατενάρκησα οὐδενός·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"9","text":"τὸ γὰρ ὑστέρημά μου προσανεπλήρωσαν οἱ ἀδελφοὶ ἐλθόντες ἀπὸ Μακεδονίας· καὶ ἐν παντὶ ἀβαρῆ ὑμῖν ἐμαυτὸν ἐτήρησα καὶ τηρήσω."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"10","text":"ἔστιν ἀλήθεια Χριστοῦ ἐν ἐμοὶ ὅτι ἡ καύχησις αὕτη οὐ φραγήσεται εἰς ἐμὲ ἐν τοῖς κλίμασι τῆς Ἀχαΐας."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"11","text":"διατί; ὅτι οὐκ ἀγαπῶ ὑμᾶς; ὁ Θεὸς οἶδεν·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"12","text":"ὃ δὲ ποιῶ, καὶ ποιήσω, ἵνα ἐκκόψω τὴν ἀφορμὴν τῶν θελόντων ἀφορμήν, ἵνα ἐν ᾧ καυχῶνται εὑρεθῶσι καθὼς καὶ ἡμεῖς."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"13","text":"οἱ γὰρ τοιοῦτοι ψευδαπόστολοι, ἐργάται δόλιοι, μετασχηματιζόμενοι εἰς ἀποστόλους Χριστοῦ."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"14","text":"καὶ οὐ θαυμαστόν· αὐτὸς γὰρ ὁ σατανᾶς μετασχηματίζεται εἰς ἄγγελον φωτός."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"15","text":"οὐ μέγα οὖν εἰ καὶ οἱ διάκονοι αὐτοῦ μετασχηματίζονται ὡς διάκονοι δικαιοσύνης, ὧν τὸ τέλος ἔσται κατὰ τὰ ἔργα αὐτῶν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"16","text":"Πάλιν λέγω, μή τίς με δόξῃ ἄφρονα εἶναι· εἰ δὲ μή γε, κἂν ὡς ἄφρονα δέξασθέ με, ἵνα κἀγὼ μικρόν τι καυχήσωμαι."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"17","text":"ὃ λαλῶ, οὐ λαλῶ κατὰ Κύριον, ἀλλ᾽ ὡς ἐν ἀφροσύνῃ, ἐν ταύτῃ τῇ ὑποστάσει τῆς καυχήσεως."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"18","text":"ἐπεὶ πολλοὶ καυχῶνται κατὰ τὴν σάρκα, κἀγὼ καυχήσομαι."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"19","text":"ἡδέως γὰρ ἀνέχεσθε τῶν ἀφρόνων φρόνιμοι ὄντες·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"20","text":"ἀνέχεσθε γὰρ εἴ τις ὑμᾶς καταδουλοῖ, εἴ τις κατεσθίει, εἴ τις λαμβάνει, εἴ τις ἐπαίρεται, εἴ τις ὑμᾶς εἰς πρόσωπον δέρει."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"21","text":"κατὰ ἀτιμίαν λέγω, ὡς ὅτι ἡμεῖς ἠσθενήσαμεν. ἐν ᾧ δ᾽ ἄν τις τολμᾷ, ἐν ἀφροσύνῃ λέγω, τολμῶ κἀγώ."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"22","text":"Ἑβραῖοί εἰσι; κἀγώ· Ἰσραηλῖταί εἰσι; κἀγώ· σπέρμα Ἀβραάμ εἰσι; κἀγώ·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"23","text":"διάκονοι Χριστοῦ εἰσι; παραφρονῶν λαλῶ, ὑπὲρ ἐγώ· ἐν κόποις περισσοτέρως, ἐν πληγαῖς ὑπερβαλλόντως, ἐν φυλακαῖς περισσοτέρως, ἐν θανάτοις πολλάκις·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"24","text":"ὑπὸ Ἰουδαίων πεντάκις τεσσαράκοντα παρὰ μίαν ἔλαβον,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"25","text":"τρὶς ἐρραβδίσθην, ἅπαξ ἐλιθάσθην, τρὶς ἐναυάγησα, νυχθήμερον ἐν τῷ βυθῷ πεποίηκα·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"26","text":"ὁδοιπορίαις πολλάκις, κινδύνοις ποταμῶν, κινδύνοις λῃστῶν, κινδύνοις ἐκ γένους, κινδύνοις ἐξ ἐθνῶν, κινδύνοις ἐν πόλει, κινδύνοις ἐν ἐρημίᾳ, κινδύνοις ἐν θαλάσσῃ, κινδύνοις ἐν ψευδαδέλφοις·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"27","text":"ἐν κόπῳ καὶ μόχθῳ, ἐν ἀγρυπνίαις πολλάκις, ἐν λιμῷ καὶ δίψει, ἐν νηστείαις πολλάκις, ἐν ψύχει καὶ γυμνότητι·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"28","text":"χωρὶς τῶν παρεκτὸς ἡ ἐπισύστασίς μου ἡ καθ᾽ ἡμέραν, ἡ μέριμνα πασῶν τῶν ἐκκλησιῶν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"29","text":"τίς ἀσθενεῖ, καὶ οὐκ ἀσθενῶ; τίς σκανδαλίζεται, καὶ οὐκ ἐγὼ πυροῦμαι;"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"30","text":"εἰ καυχᾶσθαι δεῖ, τὰ τῆς ἀσθενείας μου καυχήσομαι."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"31","text":"ὁ Θεὸς καὶ πατὴρ τοῦ Κυρίου ἡμῶν Ἰησοῦ Χριστοῦ οἶδεν, ὁ ὢν εὐλογητὸς εἰς τοὺς αἰῶνας, ὅτι οὐ ψεύδομαι."},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"32","text":"ἐν Δαμασκῷ ὁ ἐθνάρχης Ἀρέτα τοῦ βασιλέως ἐφρούρει τὴν Δαμασκηνῶν πόλιν πιάσαι με θέλων,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"11","verse":"33","text":"καὶ διὰ θυρίδος ἐν σαργάνῃ ἐχαλάσθην διὰ τοῦ τείχους καὶ ἐξέφυγον τὰς χεῖρας αὐτοῦ."}]}